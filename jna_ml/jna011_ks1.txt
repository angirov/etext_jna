[001]
jñānaśrīmitranibandhāvalī
1
|| kṣaṇabhahgādhyāyaḥ ||
|| prathamaḥ pādaḥ-pakṣadharmādhikāraḥ ||
[1b] || namo buddhāya ||
ādityabandhoḥ kiraṇairivānyairātanyamāne kṣaṇabhāji loke |
suptā ivāniṣṭavilāpino 'tastalaprahārādiva cetayadhvam ||1||
yat sat tat kṣaṇikaṃ yathā jaradharaḥ santastu bhāvā ime
sattā śaktirihārthkarmaṇi miteḥ siddheṣu siddhā na sā |
nāpyekaiva vidhānyadāpi parakṛnnaiva kriyā vā bhaved
dvedhāpi kṣaṇabhaṅgasaṃgatirataḥ sādhye ca viśrāsyati ||2||
atra prathamapādopadarśitaḥ svabhāvahetuḥ | ayaṃ na tāvadasiddhaḥ | tathā hi yadi nāma
pratidarśanaṃ sattvalakṣaṇabhedaḥ , tathāpi ihārthakriyāsāmarthyameva sattvamabhipretaṃ hetutayopāttam |
tatra nāsaṃbhavi sarvathā śakyamabhidhātumabhimataṃ vā keṣāñcit | tallakṣaṇāsahiṣṇavo hi
yadi paramavyāptamasmaddūṣaṇamabhidadhyuḥ, tatra ya evaite bhāvāḥ pramāṇasamadhigatārthakriyāviśeṣa-
vyāpārāḥ , ta eva pakṣīkṛtā iti svarūpeṇāśrayadrāreṇa vā nāsiddhiśaṅkā | ye punarartha-
kriyāsāmarthyasaṃbhave'pi tattvato'navadhāritatadbhāvāḥ , teṣāmidānīṃ pakṣād bahirbhave'pi
paścānnirūpayato yadyarthakriyopalambho bhaviṣyati , bhaviṣy atyevānumānāntaram | tadabhāve
tu sādhyāpratipattiriṣṭaiva liṅgāntaravat |

[002]
\line{002}{01}nanvevamavyāpinī kṣaṇikatāsiddhiriti cet - na, yatkiñcit kadācit kvacidarthakriyāyāmupayogi, tasya sarvasya tadbhāvasādhanāyeṣṭatvācca kvacidupayoginyeva, viśeṣacintāyāḥ prakramārhatvāt | tasmānnāniṣṭarūpaparihāreṇa | na ca hetunirūpaṇāśaktau | nāpi sarvatra sādhyadharmavati dharmiṇi sakṛdanumānapravṛttivirahakṛtaṃ prādeśikatvaṃ sādhyasiddherīśvarādyanumānavat | etena niścitārthakriyāśaktayo bhāvabhedāḥ dharmiṇo 'rthakriyāsāmarthyasāmānyaṃ heturiti darśitam | athavā ime pratyakṣādigocarāḥ sarva eva bhāvā dharmiṇo'rthakriyāsāmarthyaṃ hetuḥ , tatra pramāṇāviṣayasya kvacidapi vidhisādhanānumāne dharmīkirtumaśakyatvāt, pramāṇaviṣaye ca sarvatrānumānapravṛtteḥ, kā aparā vyāptiḥ sādhyasiddheḥ ? pramāṇagocaratayā dharmiṇo nāśrayāsiddhiḥ sādhanasya | nāpi svarūpāsiddhiḥ, yato yeṣu tāvadavivādena bahirarthakriyopalambhaḥ, teṣu cintaiva nāsti | yeṣvapi na sākṣāt tadavadhāraṇam, tatrāpi pramāṇajananādevārthakriyāsāmathyavyavasthāpanamanavadyam | adhyakṣe sākṣādanumāne ca kārye pāramparyeṇeti |
atra kecidācekṣate-yatkāryakāriṇaḥ kāraṇasya sāmathyavyavasthāpanaṃ tasyaiva kathaṃ sattvasiddhiḥ ? tadasiddhau mūlasyāpi nārthasāmarthyam | atha yathāṅkurāpekṣayā bījasya sāmarthyam, tathā aṅkurasyāpi patrakāṇḍādyapekṣayāstu | buddherapi buddhyantarasmṛtyabhilāpapravṛttyādyapekṣayā svaparopakārādyapekṣayā veti |
syādetat | kevalaṃ kāryaparamparānusaraṇaparyavasānābhāve [2a] yadekamapi kiñcicadarthakriyākāri kalayitvā kṣaṇabhaṅgasādhanam , tanna syāt | yadeva ca kāryaṃ paryavasāne'narthakriyākāri tenaiva pūrveṣāṃ tadbhāvaprasaṅge naikamapyarthakriyāśaktaṃ siddhyatīti nāsiddhiparihāraḥ |
yat pūnaretadbhinnavyāvṛttikatayā sattāsiddhāvapi na kāryatvakṣatirityucyate, tadapi na samyak | vyāvṛttibhede'pi hi sattvasiddhau kṛtakatvasyāpi kathaṃ siddhiḥ ? abhūtvā bhavanaṃ hi kṛtakatvam, bhavanaṃ ca bhavatāmarthakriyākāritvameva | tato'rthakāritvasaṃdehe bhavatītyeva na śakyam | apekṣitaparavyāpāratvaṃ svabhāvaniṣpattau kṛtakatvamityapi nāsato dharmaḥ | sattā cārthakriyaiva | evaṃ pratyayabhede bheditvādayo'pi saddharmā na sattāniścaye'bhidhātuṃ śakyanta iti |

[003]
atrocyate | na tāvadaṅkurādayaḥ parito nirastavibhramāśaṅke'bhyāsaviśoṣāsāditapaṭimni pratyakṣacetasi parisphuranto na santaḥ śākyante'bhidhātumadarśane'pi phalasya | anyathā arthakriyāyāmapi na kaścidāśvāsa iti saditaravyavahāravirahānnirīhaṃ jagajjāyeta |

atha sattvalakṣaṇaṃ tāvad bhavatāmarthakriyāsāmarthyameveti cet ? tat kimidānīṃ samayasiddhena lakṣaṇena pratyakṣabādho'bhidheyaḥ ? tad yadi bhavato'pi lakṣaṇadoṣa evānena krameṇa vaktumiṣṭo'bhidhīyatām | asmākaṃ tu na tallakṣaṇaprasādhanāya parikarabandhaḥ , kiṃ tu tallakṣaṇena kṣaṇabhaṅgasādhanāya | atastatlakṣaṇānavadhāraṇaṃ kṣaṇabhaṅgasiddhipratibandhamādadhīta kārye | kāryāntaradarśane tu tatrāpi tadanumānaprasavaḥ krameṇa kena vāryate ? idānīṃ tvarthakriyāsamarthasyaiva pakṣīkaraṇāt pakṣabahirbhūte sādhyasādhanayorasiddhāvapi na kaścid doṣa itayuktaprāyam |

tasmāt sāmayikalakṣaṇakṣatāvapi kiṃ punaraniścayamātre paṭutaraprtryakṣabalāvalambitavastubhāve aṅkurādivasnuni vastudharmasya kāryatvasya virodha iti | tadapekṣayā bījādikamarthakriyāsāmarthyasamarthanasahameva , kathamasiddhiḥ ?

nanvarthakriyāsāmarthyamitaradvā vastulakṣaṇamaspṛśatendriyajñānena kathaṃ vastutvamupasthāpitamityucyate ? tadapi yat kiñcit , anubhave pramāṇāntaracintāyā niravakāśatvāt | dṛśyate hi śāstrīyalakṣaṇānullekhepyabhyāsabhāvitapratyakṣodayamātrād vastutvamavasāya pravṛttiravisaṃvādabhāginīti kimatra kriyatām ? evaṃ tu syāt | yadi paramārthato'rthakriyāsāmarthyameva vastutvaṃ tadā idamato jāyata iti janmādhiraṇaṃ vastūllikhatā adhyakṣeṇārthakriyāsāmarthyamevollikhitam | athānyadeva vastulakṣaṇaṃ tadā tadevollikhitam | yathā triguṇamayatvamitaradvā'nullikhitā tadabahirbhūtaṃ nīlaṃ nīlagrāhiṇā gṛhītamevātatsiddhamadhyakṣeṇa vastutvamaṅkurā[2b]deḥ kāryatāsaṃvāde'pi kāryāntarādarśane'pi kāraṇasya 

[004]
bojāderarthasāmarthyamavasthāpayatīti | kāryavat tarhi bījādikamapi pratyakṣodayādevāstu vastusat , kimarthasāmarthyagaveṣaṇeneti cet na vai vastuvyavahāre pratyakṣapāṭavaṃ paribhūyārthaśaktimanusarāmaḥ , tasyā api pratyakṣādhīnatvāt | kri tu kṣaṇabhaṅgamaṇgīkārayitum | pratyakṣakṛto hi vastuvyavahāra uktakrameṇa tadatallakṣaṇasādhāraṇo na kṣaṇikatvasādhanāya niyamena prabhavati | arthakriyāsāmarthyaṃ tu vastulakṣaṇamamabhavadapi yatra svayaṃ vartate, tatrāvaśyaṃ tadanupanīya na svarūpasattāmāviśati | tataḥ sādhanatvenāsya prastāvo'tra na vastulakṣaṇatveneti sthitam ||
evaṃ jñāne'pi svarūpasaṃvedanaṃ sattvāvyabhicārīti sarvaṃ pūrvavat | tadanenāpi viṣayasya sāmarthyasiddhiravyāhateti veditavyam | pareṇa hi paravedane bhrāntiśaṅkāvakāśaḥ | svarūpavedane punaḥ sarvathā tadabhāva eva | atha svavedane vipratipadyate, tadaikārthasamavāyināpi jñānena vedanasvīkāre'ṅkurādivadeva pareṇāpi svarūpopadhānānna kaścid doṣaḥ | anyathā dṛṣṭārthavyavahārahāniḥ sarvathā prasajyeta |

nanu viṣayajñānayorhetuphalabhāva eva kathamavagantavyaḥ, upalambhāt pūrvaṃ viṣayasyānupalambhāt ? vyatirekabalāditi brūmaḥ | sati ca bāhye'rthe sthiretaratvaniṇeyārambhaḥ | tasmādarthakriyākārikadambakapakṣīkaraṇavat pramāṇagocaracakrapakṣīkaraṇe'pi nāśrayasvarūpadvārā dvividhāpyasiddhirasthirasādhanasya ||
athārthaśakteḥ sarvathā sūkṣmavicārāsahatvād a[rtha]śaktaṃ sarvamiti kva pakṣīkaraṇam , kiṃ vā sādhanamiti cet - nanu bījāderaṅkurādiṣu dṛṣṭā śaktiḥ , nahi dṛṣṭe anupapannaṃ nāma | sarvasya hi vicāranāmnaḥ pramāṇasyānubhava eva sīmā | kiṃ caivamanicchan prāmāṇikaḥ kathaṃ dhūmādapi dahanamanumāsyati ? jalajvalanayorvātātapaśītātaḥ sadṛśīṃ pravṛttimālambeta , apravṛttiṃ vā | bhavāneva kathaṃ vā mithyāśāktimāropayatā pareṇa sādhana upanyaste tadabhāvaṃ | vidvānevaitatparājayāśaṃsī dūṣaṇopanyāsottarito'sti ? tatrāpyasiddhyādikameva vaktumādriyase , na tu jātyuttaram ? tadetadāyātam , nātmanāpi pratyaya iti | tasmād brūyāḥ kiñcit kenacit pratāritaḥ | durapahnavā tu śaktirartheṣu | sābhāsā cet - saṃvṛttyā , na paramārthena | astu yathā tathā saṃvṛttyā paramārthena vā, kimatra nirbandhena ? |

[005]
atha bhāvasāṃvṛtaśaktisamanvayinī kṣaṇikatāpi sāvṛtī syānna pāramārthikīti matiḥ , tatrāpyucyate| iha tattvābhyāso'bhyudayaniḥśre[3a]yasaphālaturiti nityānityādivicāramārabhante santaḥ , tadaniścaye'bhyāsānupapatteḥ | sa cābhyāso nityeśvarādidattasāhāyakastannirapekṣo vā tatphalahetuḥ syāditīdṛi prakaraṇe pramāṇaparīkṣādakṣāṇāṃ kṣaṇabhaṅgāvatāraḥ | atra yadi paramapuruṣārthasādhanamaniṣṭaparihāreṇa śaktisthitināntarīyakatayā savṛttireveyam , kṣaṇikatāpi saṃvṛttirevāstu , paramapuruṣārthopayogenaiva kṣaṇikatāyāmādarāt | kimasmākaṃ paramārthacintayā , yatra na pramāṇaparameyavibhāgaḥ sādhyasādhanavyavahāro vā kaścit ? atha paramārthe'pyevaṃ saṃbhavati , tadā tadākṛṣṭaḥ śaktisambhavaḥ , tadanvayī vā kṣaṇabhaṅgo na pāramārthikatvamāpatati | pramāṇaprameyavibhāgādyabhāve tu sarvathā caitanyavyāvṛttau svacinmātravyavasthitau vā pakṣadharmatvādyabhāvaniścayakālavat kṣaṇabhaṅgasiddhirabhavantyapi na pīḍayati | tatra kṣaṇikatāsiddhiratāttvikīti yastrāsayati , sa svargāpavargaphalaprāpaptirapāramārthikīti kiṃ na trasyati ?
tasmād yāvat sādhyasādhanabhāvavyavahāraḥ , tāvat* parīkākṣamamityeva pāramārthikatvam , mūladūṣaṇaṃ prati sūkṣmavicārāntarasyāsatkalpatvāditi | alamativistareṇa ||
etena yadasthānābhiniveśinā nyāyabhūṣaṇakāreṇa bhāṣyakārīyaṃ kāryakāraraṇabhāvadūṣaṇaprabandhamutthāpya varṇitam, tat sarvaṃ nirapayogamiti pratipāditam | tathāhi yadyetāvataḥ śramasyāsiddhatodbhāvanāyāmevopayogaḥ , kimanena kartavyam ? asiddhiśca parihṛtā , pūruṣārthasamīhayā vastutattvanirūpaṇapravṛttasya śaktisiddhināntarīyakavyāpāratvāt | tata eva tathā kramākramābhyāṃ kāryotpattirvyāptetyetadapyasiddhamiti yaduktaṃ tadapi niravakāśam | yadapyanena tattadāśaṅkyottarābhimānāt paryante sāvṛttatvārthakriyāpātāt —
arthakriyāsamartham yat tadatra paramārthasat | [pra° vā° 1.3.]

[006]
ityuktivaiyarthamudbhāvya likhitam | yathā saṃvṛttyārthakriyāsamarthaṃ , tathā tat paramārthasaditi cet - sāmānyāvayavavisaṃyogādeḥ kiṃ na tathā sattvamiṣṭam ? tasya saṃvṛttyāpyasāmarthyamiti cet - na , anvayaavyatirekapratibhāsasyobhayathā tulyatvāt | tathāhi yatra yatra cakṣuḥ pravartate
tatra tatra taimirikakeśādivanna stambhādipratibhāso bhavatīti stambhādeḥ sāmarthyagatiḥ | tathā mahiṣādiṣu gavādyanvayabuddhirna bhavati | paramāṇumātreṣu saṃyogādirahiteṣu | cāvayavisaṃyogabuddhirna bhavatīti sāmānyāderapi sāmarthyagatiriti | tadapyasāram | nahi saṃvṛttirityeva parigrahastyāgo vā , bālasaṃvṛterapi grahaṇaprasaṅgāt | paṇḍitasaṃvṛterapi | paramapurūṣā[3b]rthasādhanapravaṇāyāstyāgaprasaṅgāt | avicāritaramyā hi pratītiḥ saṃvṛtiḥ | asti ca bālakasya darpaṇatalāvalīnasatyavadanagraho vicāravidhuraḥ puruṣārthasādhanagraho vā paṇḍitānāṃ tvadvicāreṇa vidhurito na ca tyājyaḥ , tatpariyāge kṣaṇabhaṅgaparīkṣānapekṣāyā iṣṭatvāt |
atha bauddhasyāyaṃ vicāro mama tvatrāniṣṭireva | tato bauddhasyaiva siddhāntavirodhaḥ , sādhanasya ca vādyasiddhatā doṣa iti cet - sa tāvadayaṃ vicāraḥ pramāṇam apramāṇaṃ vā ? pramāṇatve tavaivāyaṃ na mameti vibhāgānupapattiḥ | pratyuta pramāṇād bahirbhāvisvīkāre nādhikāraḥ prativāde'pi tavetyāyātam | athāpramāṇam , tadā yadi nāmāgamapradeśapratipādito'rthaḥ kaścinna samarthaḥ prakṛtasya tu na kṣatiḥ | tadetadāyātam -
yadi kiñcit kvacicchāstre na yuktaṃ pratiṣidhyate |
bruvāṇo yuktamapyanyaditi rājakulasthitiḥ || [pra° vā° 4.63]
iti | saurāntikasamayasthitasya hi kṣaṇabhaṅgaṃ prasādhayataḥ sthityantaravirodho na
bādhakaḥ | anyathā
ākāśaṃ dvau nirodhau ca nityaṃ trayamasaṃskṛtam , [abhidharmakośe 2.5]
ityanena kiṃ navābhidhānam ? naiyāyikasya copamānaṃ pramāṇamicchato vaiśeṣikāpekṣayā kathaṃ na sidhāntavirodhaḥ ? bhinnaprasthānatvaṃ tu samānam | śaktisaṃśrayaśca na

[007]
sautrāntikanītimatikramya | yadi tu tatrāpi na syāt śaktisthitiḥ , tadā svapratibhāsamātramācaṣṭe na bauddhasiddhāntasthita iti syāt | tasmānnayāntaravirodhe'pi na siddhāntavirodhayogaḥ | nāpi vādyasiddhiḥ | na ca vastubalapravṛttānumāne śāstrānurodhaḥ kaścit | tadvicāraprāmāṇye tu sāṃvṛtatve'pyarthaśakteravaśyābhyupagantavyatayā tadupanītakṣaṇabhaṅgasiddhibādhitanityābhimatasāmānyasamavāyādikalpanamadharasaṃvṛtitvād bālasaṃvṛtivannopādeyam arthakriyāśaktau | aśaktau svaviṣayajñānajanane'pyayogyasya sattvābhyupagamaḥ saṃvṛtirastu kiṃ tvadharato'pyadhareti niścayaḥ | ataevādharādharasaṃvṛtyapekṣayottarottarāsu paramārthatvena vyavasthāpyamānāvaśyābhyupagantavyā , niruttarārthakriyaiva saṃvṛtiḥ paramārtha iti tayā sat | paramārthasaducyate | tathāhi bālasya darpaṇatale vadanagrahamapekṣyāsadeva vadanamatra khyātīti paramātha iti ucyate | tadapekṣayā ca darpaṇapratihativyāvṛtyā netrāṃśavaḥ svamukhameva gṛhṇātīti paramārthaḥ | evamuttarottaraparikalpeṣu balavatsu pūrvapurvaḥ saṃvṛtiruttarotaraḥ paramārtho yāvadarthakriyāsthitiḥ | tadatikrame hi grāhyagrāhakabhaṅgādāyātaṃ pratibhāsamātravyavasthānamiti kva saṃvṛtervārtā ? tasmāt saṃvṛtīnāma[4a]ntimārthakriyāśaktireva paramārthaśabdavācyeti na saṃvṛtimātratvena sāmānyādisaṃvṛtistatkalām adhirohati | tadvicāraprāmāṇyaṃ tu gajanimīlikayāvadhīrya tattvata eva śaktiḥ paramārthastatra tatrocyate, sāmānyādayaśca saṃvṛtisanta iti | evamavayavisaṃyogādayo'pi saṃvṛtisantastadvadubhayathā veditavyāḥ - śakteḥ paramārthatayā nityatābhyupagamatvāt kṣaṇasthitidharmatāyāḥ | aṇava eva hi viśiṣṭotpannā dravyadrayaṃ vā saṃyogaśūnyaṃ tattadbuddhisādhanamiti kimavayavyādinā ? tat kathaṃ sāmānyādiparigrahaḥ saṃvṛtimātratvenārthakriyā samīkriyate | yadi ca tāvataiva sāmyaṃ kimupapattighoṣaṇena ? mā bhūdadharasaṃvṛtitvamiti [niyamo]panyāsaḥ | tacca śaktisamanvayinaḥ tadādhārasya vā kṣaṇabhaṅgasaṅgamena durnivāram | yathoktaṃ prāk-śaktisamanvayābhāve tadādhārasyāpi saṃvṛtisattve kutastaddharmasya sāmānyāderadhara saṃvṛtitvaparihāraḥ ? tasmāt saṃvṛtimātratvameva sāmyam | tatra cokto doṣaḥ | yā ceyamupapattirbuddhivyatireko nāma sāpyapohe cintayiṣyate\var{sāpya....ṣyate iti nāsti @ra; °sāpi kṣīṇā , nahi babuddhimātravyatirekeṇa vyatirekavastusiddhikramaḥ | kiṃ tarhi vastvantarākāraparihāreṇa yatrākāraviśeṣo buddhaḥ sphuṭatara....vastu....tasya yadā nārthasya bāhyavastugrahaḥ tadvyatirekavyatireki vastukathanam |
 na caivamādhārarūpavyatirekeṇa rūpanirbhāsaḥ | sāmānyādevikalpamātrasya tu kalpite sāmānye kvāpi sāmānyaṃ sāmānyamiti - iti prānte kenacid yojitam - a ||} |

[008]
yaccedamūce - kiṃ ca yadyanirūpitatattvā pratītiḥ saṃvṛtiḥ , tata eva kāryakāraṇavyavasthitiriṣṭā , tathā satyakṣaṇikānāmeva kāyakāraṇabhāvaḥ sarvavyavahāriprasiddho'nvartho jñeyaḥ , kiṃ tatra sūkṣmavicāreṇeti - tadapyayuktam | tathāhi yastāvat tattvata eva kṇabhaṅgurabhāvagrāmasādhanāya sādhanamāha sautrāntikaḥ , svacinmātrāsthitau sādhanadūṣaṇāvadhānābhāvāt tasya tāttvikameva sāmarthyaṃ trividhaṃ pratakṣānupalambhopalabhyam | kathaṃ tasyāyamupālambhaḥ ? paraviṣayapramāṇopasthāpitamanyaṃ vā parihṛtya kathamāsitumasau samarthaḥ ! tāvatā ca tāttvikī kṣaṇabhaṅgasiddhirakṣaṇikānāmeva kāryakāraṇabhāvaṃ sāvṛtamupapādayati iti kimasyāṅgīkaraṇaprayāsena ? na ca vicāraḥ parisphuranneva parihartuṃ śakyaḥ , chāyādravyatādiniṣedheśvarasiddhyādiṣvapyanādaraprasaṅgāt | tadaniṣṭavādinaḥ pratītasyāpi vicārasya sūkṣmatvāditi tamidānīṃ śāstraparamparāpariśrameṇa | tataśca kiṃ tatra sūkṣmavicāreṇeti vimucya vicāraścārurasau na bhavati , yenākṣaṇikakṣepa iti vaktumucitam | tacca na pratijñāmātreṇa sidhyati | asmābhistu nityamatyetuṃ sādhanamupanyastam | na ca tatra doṣaḥ |
atha prastutasūkṣmavicārādare sūkṣmavicārāntarasyāpyavakāśaprasaṅgo doṣa eva | yadāha - sūkṣmekṣikayā hi kāryakāraṇabhāvād bheda , eva syāt , tvaduktāt nyāyāditi | idamapi śradājaḍasyaiva śobhate | yāvaddhi bhāvānāmarthakriyāśaktiparityāgaṃ na sahāmahe tāvadavyāhataḥ kṣaṇabhaṅgāṅgīkāro nityanigrahaśca | yadā tu śaktivivecanavi[4b]cārāntare ca balavati cetaḥ kramiṣyate tadā kṣaṇikatāvimokṣamapītyakṣamaḥ , samānatvāddaṇḍasya | na caivaṃ śakterupagamo nityatāmanityatāṃ ca pratyujjīvayituṃ śaknoti , asādhāraṇatvāt | tathāhi na khalu śaktiriti pramāṇaśunyameva kiñcit kvacit kadācid astītyavimokṣaḥ | kiṃ tarhi ? etadbījādikamaṅkurādisamarthamityanenākāreṇa pratyakṣaprativedyatayaiva | tacca pratyakṣaṃ yathānvayavyatireke pramāṇamiṣṭaṃ tathā kāryāṇāṃ kramītaratvepītyevaṃ prakāreṇa nāyena śaktiḥ kṣaṇikatāyāṃ\vat{śaktikṣaṇi[ka]tāyā° @ra} viśrāmyantī na nityasādhāraṇīti kathamubhayorapi

[009]

pratyujjīvanam ? tadevaṃ balavati hetuphalatābhraṃśaśāṃsinī vicāre śaktisiddhā kṣaṇikataivāsti| sā saṃvṛtiḥ | nityatā tvadharasaṃvṛtireveti sāmānyavad bhāvyam | tadvicārabalane tu na kiñcidāśaṃkāsthānamiti siddhaiva śaktiḥ |
tatkathamucyate - tathāpyasiddhatvānna sattvena kṣaṇikatvasiddhiḥ | nāpyarthakriyāyāḥ kramākramābhyāṃ vyāptisiddhiriti , sāṃvṛtaśaktipakṣe'pi nirvāhasya darśitatvāt ?
nanu yathā saṃvṛtau paramapuruṣārthaṃ prārthayamānasyopāyānveṣaṇapravṛttasya nārthaśaktimanāśritya sthātuṃ śaktiḥ , tathā mayā tatphalalābhinā bhāvyamivyupāyānveṣaṇānnityatāgraho'pyavaśyamāyāta iti nityo'pi satsaṃvṛtisanna bhavatu kathamadharasaṃvṛtiviṣayaḥ ? nityātmā tu cintāntaramarhati | na ca tanmātreṇopagamārhaḥ , yataḥ saṃvṛtiviśeṣaviṣayaḥ syāt | evaṃ śaktigraho'nveṣaṇe prayojako'stu | śaktyā kiṃ kartavyamityabhidadhīta nāma | na tu śaktivyatikramo'nena vacasā dalitaḥ , śaktigrahasyopāyānveṣaṇahetutvasvīkārāt | natvevamātmani śakyam | śaktigraho'pi saṃvṛtyeva prayojaka iti cet - astu saṃvṛttayā tattvena vā | śaktisiddhau ca punarātmagrahasyāpi prayojakatvasiddhernāvaśyamātmasiddherākṣepa iti | nirṇayāpekṣaṇe kṣaṇikatvasiddhistadbādhanītyuktaprāyam | hetuphalagrahaṇe vyavasthitapratisandhātṛsiddhivādastu prastoṣyate'nekāntacintāyām |
yadapīdamuktam , sūkṣmekṣikayāpi tvanmata eva kāryakāraṇabhāvagrahaṇaṃ naṣṭaṃ bhavati, anyenānyasyāpratibaddhasya grahaṇānabhyupagamāt | pratibandhaśca dviṣṭhaḥ pratyakṣeṇādvayagrāhiṇā na gṛhyata ityanumānasya tatrāpravṛtteḥ | asmanmate tu kāyakāraṇabhāvasyāpi na grahaṇānupapattiḥ , pratyakṣasyaikakṣaṇaviṣayatvaniyamānabhyupagamāt | tathā ca vyāpigrahaṇasamarthanaprastāve'smadādipratyakṣamapyatītānāgatādiviṣayaṃ kadācidadṛṣṭādihetuvaśāt pravartata iti samarthitam | na hyanyathā kāraṇatāvādapratītiḥ saṃbhavatīti | tadapi sakalaṃ

[010]
viphalam | tathāhi pareṇa parasya vedanaṃ tāvadubhayorapi kṣaṇiketaravādinoriṣṭam | tatra ca yadi pratyakṣeṇā[5a]dvayagrahaṇaṃ nāma , nyāyaviruḍhametat | dvayagrahaṇameva nyāyyam | tathā ca sati kāryakāraṇabhāvagrahaṇasya na vyāghātaḥ | kṣaṇabhaṇgavādyapi tathopagacchan kiyatīṃ
kṣatimāsādayet | na hyadṛṣṭamaniṣṭamevāsya |
pūrvamapyeṣa siddhāntaṃ svecchayaiva gṛhītavān |
kathañcidanyaṃ sa punargrahītuṃ labhate na kim || [pra° vā° 4.74]
atha kathañcidadvayagrahaṇameva nyāyyam , tadā tadviparītaṃ kāryakāraṇabhāvagrahaṇapravaṇamapi tvadiṣṭimātre kutropayogi ?
atha kṣaṇabhaṅgavāde kāryakāraṇabhāvagrahaṇamapi na prāpnotītyākūtam , tarhyasti kāryakāraṇabhāva iti virodha udbhāvyatām , nāsiddhiḥ | tatra ca vakṣyāmaḥ| yadapīdamuktam - anādivāsanāta eveyaṃ pratītiriti cet - na , atrāpi pramāṇābhāvāditi , tatrāpi kāyacittavyatiriktātmadravyasamavāye vastvantaradharmādharmalakṣaṇaguṇaprasādhakamayaṃ , pramāṇamupanyasituṃ śakto nāparaśvetaḥśaktiviśeṣaḥ karmetyasya prasādhakamiti mahatī śraddhā |
 cittaśaktireva hi vāsanetyabhidhīyate | tasmādasaṃsṛṣṭakṣaṇamātravedanavādino hi vyavahārasyānādirabhyāsaḥ | tato vāsanā | tatau mithyā pratītiriti | etat sarvamandhaparamparāvadapramāṇakamityapi dhandhāndhavilasitamiti mantavyam asaṃsṛṣṭakṣaṇamātravedanavādī hi prastutaḥ kṣaṇabhaṅgavādī sautrāntika ityathaḥ | tasya kāryakāraṇabhāvapratītiḥ mithyā pratītiriti mahatī bhrāntiḥ | kāryakāraṇabhāvāpalāpī tu yogācāraḥ svasaṃvinmātravedanavādīti vaditumucitam | na ca tasya dūṣaṇena kṣaṇabhaṅgavādinaḥ kiñcit | hetuphalāpalāpino'pi yadi tadapalāpāya nyāyasaṃbhavaḥ tadā tadapi na dūramiti kimatra nirbandhena ? iti | sthitametat yadi kāyakriyāśaktistāttvikī , taditarā vā , ubhayathāpi nāsiddhidūṣaṇāvatāra iti ||
|| pakṣadharmatādhikāro nāma prathamaḥ pādaḥ ||
