[161,2-178,6] || vyaapticarcaa ||

[161,3] namo bhagavate viitaraagaaya |
[161,4] iha dahanaadinaa dhuumaader vyaaptir adhyak.saanupalabdhisaadhanatadutpattilak.sa.neti vyutpaadyate | 
[161,5] pare hi purastanaas taavad agnimati dhuumasya dar"sanam adar"sana.m ca tadvirahi.niity evaanvayavyatirekitva.m 
[161,6] kalpayaa.m babhuuvu.h | tatra dar"sanaadar"sana.m yaad.rcchikam api sak.rd bhaved iti ca bhuuya.h prav.rttim 
[161,7] apek.sate | nanu bhuuyasaapi prav.rtte dar"sanaadar"sane gha.takula.taadaav upalabdho vyabhicaara iti 
[161,8] cet | kim etaavataa tatraapy anumaanam astv ity ucyate | atha tadvad dhuumaadaav api maa bhuud iti | 
[161,9] prathamapak.sas taavad vyabhicaaraad eva nirasta.h | dvitiiyo 'py avyabhicaaraad eva | na hy anyasya 
[161,10] vyabhicaare dhuumasya ki.mcit | na khalu vi.saannam ani.s.tam iti bhak.syaantaram api heyam astu | 
[161,11] taavataa ca sarvaa niv.rttir labdheti | kim utpattipraarthanayaa | tanni"scayopayoginaa vaa pratyak.saanupalambhena |
[161,12] tadutpattir api yadi dar"sanaadar"sanaad eva g.rhyeta kiid.r"so do.sa.h | anumaanam eva
[161,13] ca vibhaagena bhavatv iti tadanve.sa.nam | sa ca vibhaago vyabhicaaraavyabhicaaradvaare.na
[161,14] siddha.h | asati ca vyabhicaare taavataivagamakatvam anarthikaa tadutpatti.h | vyabhicaare
[161,15] ca "satam api tadutpattayo na samarthaa.h | tasmaat sa(1b4)nnikar.se.na parye.sa.na.m sa.myogenaiva k.rtaartham |
[161,16] ata eva sa.myogii hetur ucyate vahner dhuumo na kaaryam iti || 
[161,17] Trilocanas tv aaha | pratyak.saanupalambhayor vi"se.savi.sayatvaat katha.m taabhyaa.m saamaanyayo.r
[161,18] sambandhapratiiti.h | athaanagnivyaav.rttenaadhuumavyaav.rttasya sambandha.h pratiiyata eveti | nanu
[161,19] so 'pi kasya pramaa.nasya vi.saya.h | na taava(1b5)t pratyak.sasya svalak.sa.navi.sayatvaat
[161,20] tasya | naapy anumaanasya tasyaapi tatpuurvakatvaat | na ca vyaav.rttyo.h ka"scit sambandha.h | atha pratyak.sa-
[161,21] p.r.s.tabhaavii vikalpo d.r.s.te bhede 'bhedam avasyati | tad eva saamaanyam | evam api vikalpaanaa.m
[161,22] na vastv eva vi.saya.h | api tu graahyaakaara.h | sa ca na vastu | vastu tu te.saa.m parok.sam eveti
[161,23] katha.m tenaapi sambandha(1b6)graha.h | asmaaka.m tu bhuuyodar"sanasahaayena manasaa tajjatiiyaanaa.m sambandho
[161,24] g.rhiito bhavati | ato dhuumo naagni.m vyabhicarati | tadvyabhicaare dhuuma upaadhirahita.m
[161,25] sambandham atikraamed iti hetor vipak.sa"sa"nkaanivartaka.m pramaa.na.m upalabdhilak.sa.napraaptopaadhiviraha
[161,26] hetur anupalambhaakhya.m pratyak.sam eva | tata.h siddha.h svaabhaavika.h sambandha.h || 
[162,1] Vaacaspates tu prapa~nca.h | tathaa (1b7) hi dhuumaadiinaa.m vahnyaadibhi.h svaabhaavika.h sambandho
[162,2] na tu vahnyaadiinaa.m dhuumaadibhi.h | te hi vinaapi dhuumaadibir upalabhyante | yada tv aardrendhanaadi- 
[162,3] sambandham anubhavanti tadaa dhuumaadibhir sambadhyante | tasmaad vahnyaadiinaam aardrendhanaadyupaadhik.rta.r
[162,4] sambandho na tu svaabhaavika.h | tato na niyata.h | svaabhaavikas tu dhuumaadiinaa.m
[162,5] vahnyaadibhi.h sambandha.h | tadupaadher anupalabhyamaanatvaat | kva (2a1)cid vyabhicaarasyaadar"sanaat |
[162,6] anupalabhyamaanasyaapi kalpanaanupapatte.h | na caad.r"syamaano 'pi dar"sanaanarhatayaa
[162,7] saadhakabaadhakapramaa.naabbhaavena sandihyamaana upaadhi.h sambandhasya svaabhaavikatva.m pratibadhyaati
[162,8] iti yuktam | 
[162,9] ava"sya.m "sa"nkayaa bhaavya.m niyaamakam apa"syataam
[162,10] [162,11] iti ca dattaavakaa"saa laukikapramaa.namaryaadaatikrame.na sa.m"sayapi"saacii labdhaprasaraa na
[162,12] kvacin naastiiti naaya.m kvacit pravarteta | sarvatraiva kasyacid anarthasya katha.mcit | "sa"nkaaspadatvaat |
[162,13] anartha"sa"nkaayaa"s ca prek.saavataa.m niv.rttya"ngatvaat | antata.h snigdhaannapaanopayoge 'pi mara.na-
[162,14] dar"sanaat | tasmaat praamaa.nikalokayaatraam anupaalayataa yathaadar"sanam[] aa"sa"nkaniiyam | na tv
[162,15] ad.r.s.tapuurvam api | vi"se.sasm.rtyapek.sa eva hi sa.m"sayo naasm.rter bhavati | na ca sm.rtir ananubhuutacare
[162,16] bhavitum arhati | tad ukta.m (2a3) miimaa.msaavaarttikak.rtaa | 
[162,17] naa"sa"nkaa ni.spramaa.niketi |
[162,18] [162,19] tathaa tenaiva b.rha.t.tiikaayaam | 
[162,20] utprek.seta hi yo mohaad ajaatam api baadhakam | 
[162,21] sa sarvavyavahaare.su sa.m"sayaatmaa k.saya.m vrajed
[162,22] iti || tasmaad upaadhi.m prayatnenaanvi.syanto 'nupalabhamaanaa naastiity avagamya svaabhaavikatvaa.m
[162,23] sambandhasya ni"scinuma.h || 
[162,24] syaad etad anyasyaanyena sahaakaara.nena cet? svaabhaavi(2a4)ka.h sambandho bhavet | sarva.m
[162,25] sarve.na svabhaavata.h sambadhyeta | sarva.m sarvasmaad gamyeta | athaanyasya ced anyat kaaryam |
[163,1] kasmaat sarva.m sarvasmaan na bhavati | anyatvaavi"se.saat | tata"s ca sa evaatiprasa"nga.h | yady ucyeta
[163,2] na bhaavasvabhaavaa.h paryanuyojyaa.h | tasmaad anyatvaavi"se.se 'pi ki.mcid eva kaara.na.m ki.mcic
[163,3] ca kaaryam iti | nanv e.sa svabhaavaananuyogo 'kaaryakaara.nabhuutaanaam api svabhaavapratibandhe tulya
[163,4] eva | tasmaad yat ki.mcid etad api | 
[163,5] kena puna.h pramaa.nenai.sa svaabhaavika.h sambandho g.rhyate | pratyak.sasambandhe.su
[163,6] pratyak.se.na | tathaa hi yadaa taavat prathama.m vahnidhuumayo.h sahaardrendhanayo.h sambandha.m pa"syati |
[163,7] tadaa ki.m dvayor api svaabhaavika.h sambandha.h | aupaadhiko vaa | atha dhuumasyaupaadhika.h | vahne.r
[163,8] svaabhaavika.h | vahner aupaadhiko dhuumasya svaabhaavika iti ca na "sakya.m nirdhaarayitum |
[163,9] tatra vahner anaardrendhanasya vinaa dhuumam ayogolakaadau dar"sanaad aardrendhanopaadhir asya dhuumena
[163,10] sambandho na tu svaabhaavika iti ni"sciiyate | dhuumavi"se.sasya tu vinaa vahnim anupalambhaad upaadhibhedasya caanupalabhyamaanasya kalpanaayaa.m pramaa.naabhaavaat | vi"se.sasm.rtyapek.sasya
[163,12] sa.m"sayasyaanupalabdhapuurve 'nutpaadaat |utpaade vaatiprasa"ngaat | prek.saavataa.m prav.rttyucchedaat
[163,13] svaabhaavika.h sambandho 'vadhaaryate | 
[163,14] tad idam avadhaara.na.m na maanasam | anapek.sasya manaso baahye prav.rttav andhabadhiraabhaava-
[163,15] prasa"ngaat | bhuuyodar"sanasaapek.sasya ca prav.rttau pramaa.naantaraapaataat | na hi mano nimittam
[163,16] ity eva maanasam | tathaa sati na ki.mcin na maanasam | pratyayamaa(2b1)trasya manonimittatvaat |
[163,17] tattadasaadhaara.nakaara.naapek.sayaa tattatpramaa.navyapade"se 'traapi bhuuyodar"sanam
[163,18] asaadhaara.na.m kaara.nam astiiti pramaa.naantara.m jaata.m tasmaad abhijaatama.nibhedatattvavad 
[163,19] bhuuyodar"sanajanitasa.mskaarasahaayam indriyam eva dhuumaadiinaa.m vahnyaadibhi.h svaabhaavikasambandhagraahii
[163,20] iti yuktam | 
[163,21] eva.m maanaantaraviditasambandhe.su maanaantaraa.ny eva yathaasva.m bhuuyodar"sanasahaayaani 
[163,22] svaabhaavikasambandhagraha.ne pramaa.nam unnetavyaani | svabhaavata"s ca pratibaddhaa hetava.h svasaadhyena 
[163,23] yadi saadhyam antare.na bhaveyu.h svabhaavaad eva pracyaverann iti | tarkasahaayaa nirastasaadhya
[163,24] vyatirekasandehaa yatra d.r.s.taas tatra svasaadhyam upasthaapayanty eva | na ca "syaamataadi.su 
[163,25] maitratanayatvaadiinaa.m svaabhaavikapratibandhasambhava.h | annapaanapari.natibhedasyopaadhe.h "syaamataayaa
[163,26] maitratanayatvasambandha.m prati vidyamaanatvena maitratanayatvasyaagamakatvaat | etena pakvaany asya
[163,27] v.rk.sasyaagravartiini phalaani etadv.rk.saprabhavatvaat | aasvaaditaphalavad ityaadayo 'py aupaadhikasambandhaa
[163,28] vyaakhyaataa.h | tasmaad yasya svaabhaavika.h sambandho niyata.h so 'numaanaa"ngam |
[164,1] yathaa dhuumak.rtakatvaadi.h | yasya tv aupaadhika.h | so 'numaanaa"nga.m na bhavati | yathaa tatputratvaadir
[164,2] iti sthitam | 
[164,3] atrocyate | vyaaptir naama vyaapakasya tatra bhaava eva vyaapyasya vaa tatraiva bhaava
[164,4] ity eva.m kart.rkarmadharmatayaa pratiiter anvayavyatirekaruupatayaa dvidhaanumaanasamiihayaa samiihitaa | 
[164,5] anyathaanumane 'nupayogaat | yadi hi saadhane saty ava"sya.m saadhya.m bhavaty eveti saamaanyena
[164,6] siddha.m bhavati | saadhyaabhaave vaa saadhanam ava"sya.m na bhavatiiti tadaa vi"se.sodde"sena aadhanavati
[164,7] saadhyapratyaa"saa bhavati | saadhyaabhaave tadabhaavasya | yadaa tu na yathoktaniyama.h | tadaa 
[164,8] saadhana.m ca bhavati na ca saadhyam ity aa"sa"nkaayaa.m katham anumaanaavakaa"sa.h | tasmaad anumaanam
[164,9] icchataa niyata.m yathoktaiva vyaaptir apek.sitavyaa | na ca bhuuyodar"sanamaatre.na tasyaa.h siddhi.h |
[164,10] yathaa hi yad.rcchayaapi sak.rt sa.mvaadasambhaavanaa[] tathaa katipayavaaraan api yad.rcchayaiva bhavata.r
[164,11] sa.mvaadasya na ni.sedha.h | yathaa ca sak.rt sahacaaradar"sane vyabhicaara upalabdha iti na sarvatra 
[164,12] sarvadaa ca tatsahacaaraniyama iti "sa"nkaa | tathaa bhuuyodar"sane 'pi vyabhicaaradar"sanaad eva 
[164,13] bhavantii na "sakyani.sedhaa | 
[164,14] yat tu vyabhicaaradar"sanaad ananumaanam ukta.m tan na yuktam | tathaa hi kasya punar iha
[164,15] vyabhicaaradar"sanam ananumaanavighnaaya prayojakam | ki.m pratipattur eva | atha "saastrakaarasya | 
[164,16] yasya kasyacid vaa | antyapak.se pratipattu.h kim aayaatam | yato naanumaanam aya.m kuryaat |
[164,17] anyathaanyasya tattadvi.sayapratyak.siikaare.naiva so 'pi k.rtaartha iti kim anumaanam ava"syam
[164,18] anve.sate | "saastrakaara.m ca p.r.s.tvaad.r.s.tasambandho 'pi dhuumaad agnim anumaasyate ity alaukikam | 
[164,19] pratipattus tu naava"sya.m sann api vyabhicaaro gocariibhavati | na hi yatra vyabhicaaras tatraiva
[164,20] taavati kaale de"se vaava"sya.m pratiitim avatarati | apratiiyamaana"s ca naasty eveti na "sakyam
[164,21] avasaatum | aatyantikakaalavyavadhaane 'pi vaa dar"sanaat | anupajaatabaadhabuddhiinaam api
[164,22] nidhanasannidher avarodhaac ca | tata"s ca saty api vyabhicaare pratipattur adar"sana.m sambhaavyate | bhavati
[164,23] caavyabhicaare 'numaanam anyathaa nety upadi.s.tasya smaran kim asaav avyabhicaarani"scayaad anumaane
[164,24] pravartataam | nivartataa.m vaadar"sanamaatre.na ni"scayaayogaad avyabhicaaraasiddhe.h | sandigdhaa
[164,25] siddhahetutvaat | tatraadyapak.se karabhaad apy anumaana.m kuryaat | dvitiiye tu na dhuumaad api | na hi
[164,26] vidyamaanasyaavidyamaanasya vaa vyabhicaarasyaanavalokanakaale ka"scid vi"se.sa.h | tato yadi
[164,27] bhuuyaa.msam api sahopalambha.m karabhagardabhayor yaad.rcchikam aa"sa"nkate tathaa dhuumadahanayor api kasmaan neti
[164,28] samaanam | atha pratyaasannayor api karabhagardabhayo.h svaatantrye.nopalak.syamaa.nayo.h pa"syaami 
[165,1] taavat kim ekam apasaaryamaa.nam anyo 'nudhaavati dhenum iva vatsa iti jij~naasayaa tathaanuti.s.t.ran na
[165,2] tathaa pratipadyate | vahnau tv apasaarite dhuumaapagamam eva pratyeti | vahnisannidhaane vaa dhuuma
[165,3] sambhavam | 
[165,4] ata.h sambhaavyate vyabhicaara.h karabhasyaanyadaapi na dhuumasyeti cet? | vi"si.s.tam eva
[165,5] tarhi dar"sanaadar"sana.m dhuume utpattigraahaka.m ca | yaad.r"sa.m na karabhe
 | tathaa hi yadaagnyabhaave
[165,6] dhuumaabhaava.m pratyeti | tadaa sahopalambhapuurvakam agnimaatraabhaave dhuumaadar"sanam upayukta.m pratibandha
[165,7] siddhau | anyathaa sahadar"sanaabhaave taavad a"ngaaraava"se.sacitrabhaanumaatraapasaara.na.m ca dhuuma"s ca
[165,8] naasty eva karabhavad gardabhaabhaava iti kva sambandhabodha.h | sahadar"sane 'pi yadi vastvantara-
[165,9] sahitahutaa"saapasaara.h | tadaa puurvam asya sattaa ki.m hutaa"sasya vastvantarasya vaa sattayaa pratyukteti
[165,10] na ni"scaya.h | hutaa"samaatraabhaave tu tadbhaavaprayukta eva praag asya bhaava iti sulabham | yadaapi
[165,11] paavakamaatrasannidhau dhuumasattaa | tadaapi puurvam ubhayaadar"sanapuurvam agnimaatropadar"sane dar"sana.m
[165,12] dhuumasyopayuktam | anyathaagnimaatram aaniita.m dhuuma"s caasty eveti karabhavat kutra pratibandhasiddhi.h |
[165,13] vastvantarasahitahutaa"sanaanayane 'pi kasyaabhaavena prayukta.h praagabhaavo dhuumasyeti na ni"scaya.h | 
[165,14] hutaa"samaatropaniitau tu tadabhaavaprayukto yukta.h | 
[165,15] tad eva.m puurvadar"sanaapek.saniyataikaadar"sanapuurva.m caanyaadar"sana.m vi"si.s.tam ucyate | tad api
[165,16] praaciinadar"sanam auttarakaalikayathoktaadar"sanadvayaapek.sayaa vi"si.s.tam | evam adar"sanapuurvake 'pi
[165,17] dar"sane vi"se.sa uuhitavya.h | yadabhaavaat karabhaadau naa"svaasa.h | tam eva ca dar"sanaadar"sanayor vi"se.sam
[165,18] aa"sritya pratyak.saanupalambhavyaapaaravyavahaara.h | tadvi.saya"s ca bhaavadvayasvabhaava.h kaarya
[165,19] kaara.nabhaava ity ucyate | 
[165,20] yac caayattam anaayatte paratra tat tatra tadutpattyaa pratibaddham ity api | tathaa hi tanmaatraa
[165,21] panayane dvitiiyasaahityasyaapi ni.sedhaad vyakta.m tadaayatta.m tat | eva.m tanmaatraapasaara.ne 'pi
[165,22] boddhavyam | anyathaa dvitiiyaapasaara.naapek.sa.naat | kutas tanmaatraapasaara.nam iti tadutpattyaiva
[165,23] pratyak.saanupalambhasaadhanayaa vyaaptir uktaa bhavati | na tadvi"se.savirahi.naa dar"sanaadar"sanamaatre.na | 
[165,24] tadvi"se.saapek.sa.ne ca sak.rd eva prav.rttau nirv.rttilaabhaan na bhuuya.h prav.rttyapek.saa | yathaa hi sak.rd
[165,25] dar"sanaadar"sanena pratiitasahacaaramaatraad anaa"svaasakaraan naaparam apare.na pratyayam | tathaa sak.rt
[165,26] pratyak.saanupalambhaabhyaa.m pratiitavi"si.s.tajaatidvayahetuphalabhaavasambandhaan naaparam aparaabhyaa.m pratyeyam
[165,27] iti taavataiva nirv.rtti.h | yadi na saad.r"syaadinaa jaatyantare tadadhyavasaaya.h puru.sasyeti
[165,28] nipu.nena pratipattraa bhavitavyam | sahacaaramaatre tu tajjaataav eva sa.m"saya.h | anyatra
[166,1] sahacaaramaatre vyabhicaaradar"sana.m ca pu.s.ta.m biijam asya | na caatra vi.saannad.r.s.taanta.h "saantaye |
[166,2] vi.saannaad bhojyaantarasya bhinnajaatiiyatvaat | atra tu ya.h prayojako bhaago bhuuya.r
[166,3] sahacaaralak.sa.nas tenaikajaatiyatvam eva dhuumasya | na tu vi.sadigdhatva.m dadhibhaktaade.h saadhaara.nam
[166,4] iti vai.samyam | tadutpattim antare.na caavyabhicaarasyaivaabhaavaad bhede 'vyabhicaarasyaiva
[166,5] tadutpattiruupatvaat | avyabhicaaraapek.sayaa k.sepas tadutpatter ayukta eva | tasmaat kaaryam eva
[166,6] hetur dhuumo dhuumadhvajasya | tadutpattyaavyabhicaaraak.sepaat | na sa.myogii sahacaaramaatrollekhaat |
[166,7] katha.m tarhi karabhagardabhodaahara.nam asa.myogaat | daasiikala"sasa.myogadar"sanabhuumnaa santo.so 'stu |
[166,8] karabhagardabhayor api vaa jalabalaakayor iva taavati kaale de"se 'vasthitiniyamas tathaa
[166,9] dar"sanaad astv iti na ki~ncid etat | tasmaad arthaantare gamye kaaryahetus tadbhaavasiddhi"s ca
[166,10] pratyak.saanupalambhaad iti sthitam || 
[166,11] Trilocanacodye tu bruuma.h || vi"se.savi.saya.m pratyak.sam iti || ki.m vi"se.so 'pi vi.sayo 'asya |
[166,12] atha vi"se.sa eva | ayogavyavacchedapak.se na saamaanyavi.sayataapratihatir iti katha.m na
[166,13] pratyak.saanupalambhaavakaa"sa.h saamaanyadvaye | anyayogavyavacchedas tu kim asmatsiddhaantaa"sraye.nocyate |
[166,14] vastuv.rttyaa vaa | asmaaka.m taavad ubhayam ubhayam api pramaa.nam ubhayavi.sayam | graahyaadhyavaseya-
[166,15] bhedena | yad dhi yatra j~naane pratibhaasate tad graahyam | yatra tu tad[] pravartate tad adhyavaseyam |
[166,16] tatra pratyak.sasya svalak.sa.na.m graahyam | adhyavaseya.m ca saamaanyam | anumaanasya tu viparyaya.h | tatra
[166,17] saadhanapratyak.sa.m tadaivaarthakriyaarthina.h k.sa.naviik.sa.ne 'pi santaanaapek.sayaa saamaanyavi.sayam |
[166,18] vyaaptigraha.naprakara.ne punar ekavyaktidar"sane 'pi sarvasajaatiiyavyaktivi.sayatvena saamaanya-
[166,19] vi.sayam | pratyak.se.na mayaagnijanmaa dhuuma.h paricchinna iti sakalatadanyaapo.thavyakti
[166,20] jaatam antarbhaavyaiva tadbalotpannasyaadhyavasaayasya sa.mvedanaat | yathaa ruupamaatradar"sane ruuparasagandhaspar"sasamudaayavi"se.saatmani gha.te d.r.s.taadhyavasaayaat tadvi.sayatva.m pratyak.sasya |
[166,22] na ca saamaanya.m naama ki.mcid anyad eva | ki.m tu svalak.sa.naany eva parasparam avivecitabhedaani
[166,23] saamaanyam ucyante | bhedavivecane tu pratyeka.m svalak.sa.nam iti sva"sabdenaiva vyavahaara.h | tato
[166,24] yady api paravilak.sa.naa"se.sasvalak.sa.naanaam apratibhaasaan na graahyatvena[] vi.sayatvam | tathaapy adhyavaseyatvena
[166,25] durnivaaram iti katham anyayogavyavaccheda.h | vikalpaanaam avastv eva vi.saya ity api
[166,26] parak.rtaantaanabhij~natayaivocyate | anusandhaanaanumaanayor adhyavasaayaapek.sayaa vastuvi.sayatvaat |
[166,27] "se.sa.m siddhasaadhanam | atha vastuv.rttyeti pak.sa.h | so 'py ayukta.h | sarvaj~naanaanaa.m graahyaadhyavaseya-
[166,28] bhedena vi.sayadvaividhyasya duratikramaat | pramaa.nasya hi praamaa.nyam evaatiricyate,
[167,1] vi.sayadvaita.m tu sarvatra siddham | tatraanumane taavad vastuno 'pratibhaasaad adhyavaseyam eva
[167,2] svalak.sa.nam | graahyas tu svaakaara.h | eva.mvidha.m nirlo.thitam asmaabhir apohaprakara.na iti na
[167,3] prastuuyate | yady api ca buddher aakaaro ne.s.tas tathaapi vastubalaad aayaata.h katham apohitu.m "sakya.h |
[167,4] na hy apratibhaase j~naana.m naama | pratibhaasi caanumaayaa.m na vastv iti sthite niyata.m svaakaara.h |
[167,5] aliikam astv iti cet | tathaapi tatpratibhaase graahyam avaseya.m ca baahyam iti vi.sayadvaitasiddhau
[167,6] ki.m nirbandhena | eva.m pratyak.se 'pi kaa"scid eva vyakti.h pratibhaasinii graa(4a5)hyaa | sarvaa tu
[167,7] sajaatiiyaadhyavaseyaa pratibandhabodhakaale | asphura.ne hi yady avasaayo 'pi na[] syaat pratyak.se.na
[167,8] sambandhabodhaprasiddhigandho 'pi nirdhuuta.h syaat | 
[167,9] yat tu maanasena bhuuyodar"sanajanitasa.mskaarasahaayenendriye.na vaa graha.nam uktam | tatreda.m
[167,10] vicaaryate | asti taavad agnidhuumavyaktyo.h puna.h punar upalabdhir aindriyii | asti ca tatk.rta
[167,11] sa.mskaarajanmaa vimar"sa.h | ayam etatsahita evopalabhyate | tat kim anayo.h sadaatano 'ya.m
[167,12] sahacaara.h | atha suh.rddvayasyaiva saatyaya iti | paraamar"sadurbalasya hetunaantariiyakapratiitir api
[167,13] bhavati | tadanuruupa.m caanu.s.thaanam | na punar atraaparo j~naanavivarta.h sa.mvedyate | tatra
[167,14] bhuuyodar"sana.m taavat sa.mskaarajananadvaare.na sahaayam eva k.rta.m na tat prastutam abhidhaatu.m "sakyam |
[167,15] tad antimam ekajaatikaa"se.savyaktivi.saya ity api manorathamaatram | tadvyaktiinaa.m nirbhaasaabhaavaat |
[167,16] sa.m"sayo 'pi tadanantara.h sa.m"sayatvaad eva na ni"scaayaka.h sambandhasya | pa"scima"s ca
[167,17] ni"scayaakaaratve 'pi paraamar"sa"suunyasyaiveti pratyak.saabhikhyayaapi tadupasthaapite prameye ka
[167,18] aa"svaasa.h | ali"ngajasya hi vikalpasya puurvaprav.rttadar"sanavyaapaaraanusaaraad evaarthatathaa-
[167,19] bhaavasambhavo na svaatantryaat | atiprasa"ngaat | puurvaprav.rttaani ca dar"sanaani sahacaara-
[167,20] maatrasaak.sii.ni vaataatapaadisahacaaravat ki.mcid vi"se.sam anaavi"santi katham asya yathaarthataa.m
[167,21] samarthayitum ii"sate | tathaabhaave 'pi taany eva tatra pramaa.nam | ida.m tu smara.nam | pramaa.natvena
[167,22] nirdi"syata iti saadhu | vaataatapayo.h pa"scaat sahacaaravigha.tanaad asti vi"se.sa iti na vaacyam |
[167,23] vyabhicaaraadar"sanakaalaapek.sayaabhedasya vivak.sitatvaat | atraapi avigha.tanani"scayaanupapatte"s
[167,24] coktatvaat | yaavad eva vahnivyaapaaraat puurva.m dhuumaanudayo h.rdayasa.mvaasii | taavad eva hi
[167,25] sahacaaraantaraad bhedavimar"sa.h | tata eva ca tadvyabhicaare dhuuma upaadhirahita.m sambandham atikraamed
[167,26] iti "sobhate | anyathaa puurva.m sahacaaramaatropalabdhau | yathaa dhuumam antare.naanalavilokane
[167,27] 'nalasya dhuumena sambandhe upaadhikalpana.m saamaanyena tathaa dhuumasyaapi vahnim antare.na
[167,28] bhaavasambhaavanaayaam upaadhyantarakalpana.m bhavi.syaty ata.h kasya kenaupaadhika.h svaabhaaviko 
[168,1] vaa sambandha.h syaat | na hi suh.rdor ekavyatireke.naanyadar"sane 'nyavyatireke.naapi taddar.sana
[168,2] sambhaavanaa na bhavati | kevalam caitram antare.naapi maitrasya bhaavaavirodhaad bhuudharavivara-
[168,3] pravi.s.tasyaapi na dar"sanayogyataa vigalati | dhuumasya tu niyata.m vinaa vahnim udaya eva naastiiti
[168,4] na sambhaavanaa | taavataa ca tadutpattir eva "sara.niik.rtaa bhavati | saa ca na bhuuyodar"sanaadar"sanaad
[168,5] ity uktam eva | 
[168,6] ata eva gogotvayor api na svaabhaavika.h sambandho 'bhidhaatu.m "sakya.h |
[168,7] tadutpattipratiitivirahe 'nyasmaat sahacaari.no vi"se.saabhaavaat | na ca sahacaaradar"sanam
[168,8] apy asti | pratyak.se.nobhayabhaagaanullekhaat | tat kim (4b5) atra svaabhaavikaupaadhikavaadaprak.sepe.na
[168,9] vibhaagena | gamakatva.m ca saamagryaa.h kaara.natvaad eka.m kaara.nam anyaapek.sam eva janakam ity aniyama.h kaarye |
[168,10] kaarya.m tu saamagriiniyatatvena pratyeka.m niyatam iti | tad eva li"nga.m na kaara.nam iti siddham |
[168,11] athaagner indhanasannidhau dhuumadar"sanaad vi"se.sodde"senaiva siddha upaadhir indhanam | dhuumasya
[168,12] punar agninaa sambandhe tadupaadhir bhavan d.r"sya eva bhavet | anupalabdhas tu naastiity ucyate |
[168,13] tat kim indhanam eva param upaadhir yena d.r"syataaniyama.h sambandhe hi vivak.syate | apek.sa.niiyam
[168,14] arthaanatara.m svabhaavavi"se.sa eva copaadhir abhidheya.h | na caarthaantara.m d.r"syataaniyatam | tata"s ca
[168,15] dhuumasyaapi hutaa"sena saha sambandhe syaad upaadhir na copalak.syata iti katham adar"sanaan naasty eva |
[168,16] yata.h svaabhaavikasambandhasiddhi.h | 
[168,17] atha yady apek.sa.niiyam arthaanatara.m syaat katha.m dhuuma ity eva paavakasya sattaaniyama iti
[168,18] cet | nanv idam eva cintyate | ki.m dhuume saty ava"syam agni.h sambhavii na veti|
[168,19] kadaacid arthaantaram upaadhim apek.sya dhuumo 'pi syaan naagnir iti kim atra ni.s.ta"nkakaara.naam |
[168,20] tasmaat paavakaparaadhiinodayo dhuuma.h parini.s.thita.h katha.m tadabhaave 'pi bhaava.m sviikuryaad ity eva
[168,21] saadhu | asiddhaa ceyam upaadhyanupalabdhi.h | yathaa hi dahano nendhanena vinaa dhuumena
[168,22] sambadhyate | tathaa dhuumo 'pi na tena vinaagninaa sambadhyata iti samaanam upaadhitvam
[168,23] indhanasyobhayatra | atha siddhasyaagner indhanasaahityena dhuumalaabha ity upaadhivyavasthaa |
[168,24] asiddhasya tu dhuumasya tannimittaatmalaabhatayaa tadavyabhicaaraat | svaabhaavika.h sthaapyata iti
[168,25] cet | evam api saiva tadutpattir aayaataa | saiva ca svaabhaavika.h sambandha.h | na ca yathokta-
[168,26] maanasaadigraahya.h | na copaadhir d.r"syaanupalabdhibaadhya ity aupaadhika"sa"nkaayaa.m na vipak.saan niv.rttir
[168,27] dhuumasyeti sthitam || 
[169,1] Vaacaspatye tu prabandhe 'gner dhuumena sambandhe indhanam upaadhir d.r"sya ukta eva | dhuumasya tu
[169,2] vahninaa sambandhe svaabhaavikatvam upaadher anupalabdhimaatre.na ca baadha.h | tatra ca kvacid
[169,3] vyabhicaarasyaadar"sanaad iti hetu.h | tatredam aalocyate | kim aya.m hetur upaadhyanupalabdhisaadhaka.h |
[169,4] atha saivaasya saadhikaaya.m tu svaabhaavikatvasya bhuutaanupalabdher adaar.thya"sa"nkayopaadher eva baadhaka.h |
[169,5] prathame nirupayoga.h | na hi buddher bhaavaabhaavau hetvantarasaadhyau | svasa.mvedyavedanaantarasvabhaavatvaat |
[169,6] naasti copaadher upalabdhir iti siddhaivaanupalabdhi.h | eva.m vyabhicaaraadar"sane 'pi
[169,7] hetvanupayogo vaacya.h | vyavahaarasaadhanam upayoga iti cen na vimater abhaavaat |
[169,8] apratiitimaatrasya siddhatvaat | t.rtiiyo 'pi na yukta.h | ekasyaa d.r"syavi"se.sa.narahitaayaa
[169,9] ni.sedhasaadhanaa"saktau dvitiiyasyaa.h kiid.r"sii "sakti.h | vyabhicaaro d.r"sya eva vivak.sita iti
[169,10] cet | tarhi na sarvatra sarvadaa vaa | tata"s ca na kvacid vyabhicaara ity ata.h svaabhaavikatvam
[169,11] ayuktam | kvacit tu na d.r.s.to vyabhicaara ity eva.m tatkalpanam analasyaapi dhuumena prasajyeta | 
[169,12] caitramaitraadiinaa.m vaa parasparam | sati caiva.m svaabhaavikasambandhe 'py anaa"svaasa ity aayaatam | 
[169,13] tasmaat sarvatraivaavyabhicaara.h parye.sa.niiya.h | tato 'numaanavi.saye 'pi yaavan na saadhya.m
[169,14] pratyak.se.nopasthaapayati | taavan naavyabhicaara.m pratiiyaad iti k.rtam anumaanena | ki.m ca tadutpatti-
[169,15] vaader.syayaa dhuumasyaanekaantaparihaaraaya svaabhaavikavaada aa"srita.h | anekaanta"s ca vyabhicaaraa"sa"nkayaa |
[169,16] tata.h svaabhaavikatvaad avyabhicaara.h sarvatra | sarvatraavyabhicaaraac ca svaabhaavikatvam
[169,17] itiitaretaraa"sraya.h | yasya tu sak.rd ekajaater anyajaatyadhiinotpattipratiitir eva sarvatraavyabhicaara-
[169,18] pratiitis tasya naaya.m prasa"nga.h | bhuuyodar"sanaapek.saayaam eva tadavataarasya nyaayapraaptatvaat |
[169,19] yathaa hy ekadaa dar"sane "sa"nkaayaam anyaapek.saa | tathaanyadaapi "sa"nkaapek.saa | parasparaak.r.s.ta
[169,20] eva sarvatra dar"sanaak.sepa.h | yadi tu tatraapi vaarasa.mkhyaaniyama.m dar"sayet | yathaasmaakam | 
[169,21] praagad.r.s.tau kramaat pa"syan vetti hetuphalasthitim | 
[169,22] d.r.s.tau vaa krama"so 'pa"syann (5b1) anyathaa tv anavasthitir[] 
[169,23] iti pratyak.saanupalambhayor vaaratrayaniyamo 'vayave | samudaaye tv ekavaarasya | tadaa taavataiva
[169,24] sustho bhavet | bhuuya iti tv aparini.s.thitasa.mkhya.h kiyataa[] nirv.rtim aasaadayet lak.syaanusaarii |
[169,25] tada"sakyatve ca na kvacid anumaanam aya.m kuryaad iti lak.sa.na"saastram anarthakam | smara.ne tu 
[169,26] cittapaa.tavaadhaanaaya kiyad api dar"sana.m pravartsyati | na tatra parimaa.naniyamam anatre.na ki.mcit
[169,27] k.siiyate | biije '"nkurajananaaya kaalaparimaa.naniyamavat | evam abhijaatama.nitattvasphu.tiibhaave
[169,28] 'pi na dar"sanaanaa.m parimaa.naniyama.h | suuk.smaruupabhedodbhedamaatrasya vivak.sitatvaat | 
[170,1] prabhaasvaraad ivaavavarakapravi.s.tasya | yamalakavad vaa | dhuumaadau tu na ruupasya bhedo vivak.sita.r
[170,2] ki.m tu svaruupasya | yathaa hi niiletararuupayo.h praak pa.tiiyaso 'pi ko.tir api dar"sanaani na
[170,3] bhedaavadhaara.napa.tuuni | tathaa vyabhicaaradar"sanaat praak vyabhicaaraavyabhicaaravator arthaantare
[170,4] sannidhiiyamaanayor na ki.mcid ruupabhedaavadhaara.nam | dhuume tu na ruupaad vi"se.sollekhi h.rdayam api
[170,5] tu paavakaadhiinasambhavatayety uktam | ata eva ca sak.rtprav.rttapratyak.saanupalambhaabhyaa.m nirv.rtti.h |
[170,6] ruupaapek.sayaa tu dhuume 'pi yaad.rg eva dar"sanam aadya.m taad.rg eva ko.titamam api na ma.nivad vi"se.sabhaak |
[170,7] taad.rg eva dar"sane yadi vyabhicaara"sa"nkaarahita.h pratipattaa | tadaa na dvitiiyasyaapi dar"sanasyaapek.saa-
[170,8] aa"sa"nkamaanas tu "satenaapi dar"sanena apratyaya eveti bhuuya iti bhavadiiyamantraak.sara-
[170,9] jaapina.h kaa gati.h | ata"s ca "satadhaapy avyabhicaaradar"sii purastaat sandehavaan eva | 
[170,10] yat tv anupalabhyamaanasyaapi kalpanaanupapatter iti supteneva vilapitam | tad
[170,11] baalasyaapy asaampratam | anupalabhyamaanasyaiva hi kalpanaa bhavati | prak.rtii"svaraadivat |
[170,12] kalpita.m tu ki.mcit pramaa.nam anveti ki.mcin neti vi"se.sa.h | na hi d.r"syamaano gha.ta.h kalpita
[170,13] ucyate | tasmaad anupalabhyamaane.sv eva kalpanaavyavahaara.h | kevala.m kvacid aaptavacanaadinaa
[170,14] baadhakaadar"sanaad d.r.dha.h sattaavasaaya.h | vimar"sakasya tu paak.sika.h | tato dhuumasyaapi yadi
[170,15] vyabhicaaro d.r.s.to d.r.s.ta eva | kas tatra sa.m"saya.h | yadaa tu na d.r.s.tas tadaa sattaikaa.m"saavasaayo maa
[170,16] bhuut praamaa.nikaadhikaaraat | paak.sikas tu sattollekha.h katha.m vaarya.h | athaivam abhipraaya.h | na
[170,17] tatraivaanupalabdhir vivak.sitaa | ki.m tv anyatraapi yan nopalabhyam tasya na "sa"nketi cet | nanv agni-
[170,18] vyabhicaara"s caamiikaraadau d.r.s.ta evety astu santo.sa.h | atha dhuume na d.r.s.ta.h | tat ki.m sthaa.nau
[170,19] puru.satva.m d.r.s.ta.m yena sthaa.nau "sa"nkyate | uurdhvataali"ngite d.r.s.tam iti cet | ihaapi bhuuya.r
[170,20] sahacaari.ni d.r.s.ta evaanyatra | ata eva na caad.r"syamaano 'piityaadi viplutam | yatraiva tu
[170,21] yat sa.m"sayyate | tatraiva tasya dar"sanam apek.syata ity alaukikam | ato dhuumajaataav ad.r"syamaano 'pi
[170,22] vyabhicaara upaadhir vaa dar"sanaayoyatayaa ni.seddhum a"sakya.h | sa idaanii.m sa.m"saya.h svaabhaavikatva-
[170,23] sa.m"sayasvabhaava.h svaabhaavikatvani"scaya.m taavad ava"sya.m pratibadhnaati | svaabhaavikasambandha-
[170,24] balena ca dhuumo gamaka.h katha.m tadani"scaye gamakatvena g.rhyeta | na hi dharmi.ni sattvena
[170,25] hetur gamaka.h sattvasandehe 'pi gamako bhavitum arhati | ya"s ca yatsandehe pravartate sa
[170,26] tadasambhave 'pi pravartata eveti | svaabhaavikasambandha.m vidhuuyaapi dhuumasyaivaanyasyaapi
[170,27] gamakatvaprasa"nga.h | tasmaan ni"scayapratibandha.h svaabhaavikatvapratibandha evaarthata.h | ni"scayam
[170,28] antare.na gamakaa"ngasya svayam aki~ncitkaratvaat | tasmaan niragnau dhuumasyaava"sya.m
[171,1] "sa"nkayaa bhaavyam niyaamakam apa"syataam (PV III 324) 
[171,3] iti durla"nghyam etat tadutpattyanaa"sraya.ne | na caiva.m praamaa.nikalokamaryaadaatikramopaalambha.h | na hi
[171,4] pramaa.nagocare ka"scid ani"scayam aaca.s.te | pramaa.naabhaave vaa ni"scayam | yathaa bhavaanupaadher baadhaka-
[171,5] pramaa.naabhaave 'py abhaavani"scayam | ata eva na sa.m"sayapi"saacasya sarvatraavakaa"sa.h | pramaa.naabhaava
[171,6] evaanumatatvaat | pramaa.navi.saye 'pi ki.mcid vaktu.m "sakyata iti cet | yadi mukham astiiti
[171,7] vaktavyam ucyataam | kevalam yadi sviik.rtapramaa.nadharmo vakti tadaa sudaanam uttaram | athetara.h |
[171,8] tadetare.naiva vaktavya.m naasmaakam avasara.h | sviik.rtapramaa.nasya hi ni"scayaphalatvaat
[171,9] pramaa.nasyaavipratipannapramaa.navi.saye ni"scayasviikaaranaantariiyaka eva tatsviikaara.h | katha.m sarvatra
[171,10] "sa"nkaapi"saacii labdhaavakaa"saa bhavet | kevala.m tvatpra.niitalak.sa.na.m na pramaa.nam iti bruuhi |
[171,11] tac ca vicaaryamaa.nam eva vartate | athaad.r"syamaano 'py upaadhir dhuume "sa"nkyata iti praamaa.nika
[171,12] lokayaatraatikrama iti cen na praamaa.nikair evaayogyaanupalabdher baadhaadhikaaraprati.sedhaat |
[171,13] anyathe"syarasvargasaadhanaader datto jalaa~njali.h | anumaanaagamapramaa.nasiddher naaya.m do.sa iti
[171,14] cet | na puurvam anupalabdhyaa baadhite 'numaanaade.h saadhakasyaaprav.rtte.h sarvaj~nasiddhau prasaadhitatvaat |
[171,15][171,16] tasmaat puurvaaparaparaamar"savivekaphalam etad anupalabdhimaatra.m ni"scayasaadhanam iti |
[171,17] tata.h pramaa.navi.saye sa.m"sayaanavakaa"saan naaya.m kvacit pravartetety asambaddham | na ca "sa"nkety eva na
[171,18] prav.rtti.h | arthasa.m"sayena prav.rtter anivaaryatvaat | snigdhaannapaanavat | etat tv anarthakasa.m"sayenodaaharato
[171,19] 'rthaanarthasa.m"sayavi.sayo 'py aj~naata iti kim ata.h para.m vaacyam | na caitat prak.rtam |
[171,20] pramaa.nav.rttau sa.m"sayo 'stu na vety asya prak.rtatvaat | tatra coktam eva | athedam aakuutam anekadhaa
[171,21] dhuumasya dhaamany avyabhicaaradar"sanaat kadaacit tad antare.na dhuumo bhaved itiiyam anartha"sa"nkaa |
[171,22] saa ca niv.rttya"ngam iti taam avadhuuya svaabhaavikasambandhabodha eva vidhiiyataam ity artha.h |
[171,23] yathaannapaane mara.na"sa"nkaa.m nirasya prav.rttir eveti | yady evam arthasa.m"sayo 'pi prav.rttya"ngam iti yuktam |
[171,24] bhuuya.h saahityadar"sanaad avyabhicaara eva hi praayika.h | annapaane jiivanavat | athed.r"sam
[171,25] anarthasa.m"sayam eva bruuma iti cet | sa tarhi pravartaka eva | tat katha.m naaya.m kvacit pravartetety
[171,26] ucyate | katha.m vaanarthakasa.m"sayo 'pi niv.rttya"ngam | etac ca kadaacid vyabhicaare 'pi
[171,27] samaanam | kaadaacitkaadaanamaanavayaacanavad iti saadhvii dhuumasya svaabhaavikasambandha-
[171,28] siddhi.h | yathaad.r.s.taa"sa"nkana.m ca praag eva pratipaaditam | ata eva vi"se.setyaadi siddhasaadhanam | 
[172,1] tad uktam ityaadinaa tv aaturam aadaaya dahanaprave"sa e.sa.h | tathaa hi 
[172,2] baadhaaj~naane tv anutpanne naa"sa"nkaa ni.spramaa.niketi
[172,4] yady ullikhyamaanasyaarthasya baadhaj~naanam utpanna.m saadhaka.m vaa pramaa.nam | tadaa "sa"nkaayaa.r
[172,5] kvaavakaa"sa.h | tasyaa.h sa.m"sayaruupatvaat | saadhakabaadhakasya caikaantaavasaayasaadhanatvaat |
[172,6] athendriye.su timiraadibaadhaj~naanaanutpattir vivak.sitaa | tad aprastutam | na hi dhuumaadau svaruupasya
[172,7] asiddhir aa"sa"nkitaa ki.m tu vyaapter iti | 
[172,8] ko vaartho ni.spramaa.niketi yadi saadhakapramaa.naviraha i.s.tas tat ki.m "sa"nkaayaa |
[172,9] yad vaa "sa"nkayollikhyamaanasyaarthasya | tasyaapi tatraivaanyatra vaa | anyatraapi sajaatiiye
[172,10] anyamaatre vaa | prathamapak.sas taavan na prastaavaanuruupa.h | bhavatu vaa | tathaapi tadanyaj~naane
[172,11] saadhanam ekaarthasamaveta.m maanasam arthaapatti.h svasa.mvedana.m vaa tan na k.sii.nam asyaa.h | "sa"nkitasya
[172,12] prastute saadhakapramaa.naabhaavas tu "sa"nkaasaadhaka evety uktam | anyatra sajaatiiye pramaa.naa
[172,13] bhaavasya tv ayam artha.h yad dhuume vahnyanaayattatva.m "sa"nkyate tat tajjaatiiye pramaa.nenaavagatam |
[172,14] tatra vyaktyapek.sayaa tajjaatiiyatvam | jaatyapek.sayaa vaa | vyaktyaapek.sayaa
[172,15] taavad dhuumaantaram eva tajjaatiiyam | yadi ca citrabhaanunaanaayatti.h pramitaa | tadaavyabhicaaraad
[172,16] eva vyaaptibahi.sk.rto dhuuma.h saadhaara.naanekaanto jaata iti kim atra sandigdha
[172,17] vipak.savyaav.rttikatvaartha.m "sa"nkaavataara.nena | apramitaayaam api vahnyanaayattaav avyabhicaaraad eva
[172,18] ki.m "sa"nkayeti cet | adar"sanamaatre.na vyabhicaarasyaabhaavaasiddhe.h | yogyaanupalabdher evaabhaava
[172,19] saadhane 'dhikaaraat | tato bahula.m sahacaaramaatre.na na vyabhicaarii naavyabhicaarii ni"scita iti
[172,20] "sa"nkaavakaa"sa.h | jaatyapek.sayaa tu dhuumajaater anyaiva jaati.h kayaacid dravyatvaadipratyaasattyaa
[172,21] sajaatiiyaa | tato 'bhimatapak.sopanipaate jalaadau vyabhicaaradar"sanam uktam eva | yukta"s caayam eva
[172,22] pak.sa.h | dhuume vyaapticintaayaa.m de"sakaalaantaraviprak.r.s.ta.m dhuumam ekiik.rtyaiva nir.nayaprakramaat
[172,23] jaatyantara eva "sa"nkyamaanadar"sanam anuruupam | taavataapi sm.rter anubhavapuurvatvaapracyuter iti |
[172,24] prathamapak.saad anyatraavaacaka.m cedam ak.sara.m tatra caanupayuktam iti yat ki.mcid etat | 
[172,25] ajaatabaadhakotprek.si.na.h sa.m"sayaatmatvam api baalavilapitam eva | baadhakotprek.sa.na.m
[172,26] hi ni"scayaatmatayaa sa.m"sayaviruddham ity uktam | na hy ani"scayaphala.m baadhaka.m vaa | tato yatra
[172,27] tadabhaava.h | tatra na.h sa.m"saya iti katha.m sarvavyavahaare.su tadaatmakatvam | atha
[173,1] no.sarbudhaadhiinatvasya dhuume baadhakam utprek.sate ya iti vivak.sitam | ki.m tu vahnyapratibaddhatvasa.m"saya
[173,2] eva vyaaptini"scayasya virodhaad baadhaka ukta ity eva.m neyam | tathaapy utprek.seteti viruddham |
[173,3] vikalpana.m hy utprek.saartha.h | na ca sa.m"sayasyaiva vikalpaatmano vikalpana.m naama prastutam |
[173,4] janana.m tu yuktam | tadaapy ajaatavi"se.sa.nam apaarthakam | jaatasyotpaadanaarthaasa"ngate.h | athaa
[173,5] jaatam abhuutam asatyam api "sa"nkyamaanam anagnyadhiinataadika.m prameya.m svaviruddhabaadhakam utprek.seta
[173,6] svakalpanaamaatre.nodbhaavayed ity artha.h | tadaapi tadasatyatva.m kenacit pramaa.nena prasaadhya yady eva.m
[173,7] bruuyaat sarva.m "sobheta | na caakro"saad anyad asti saadhanam asya saahasikasya | yadi ca
[173,8] yathaaprasiddhaatiriktam abhyuuhata evaakro"sapaatratvam | tadaa dar"sanaadar"sanamaatraprasiddhe vyaapti
[173,9] vaade vipak.sav.rtti"sa"nkaam apaakartu.m svaabhaavikasambandhaadikam abhyuuhamaanasyaapi ki.m na tattvam | 
[173,10] tasyaapi vaa sambandhasya maanasagraahyatvabaadhakam indriyagraahyatva.m vadata.h | sarvaj~nabaadhakaani
[173,11] vaa j~neyatvaadiini | yathaa prasiddhorvasyaadi"sabdaarthabaadhaka.m vaa paatryaadyartha.m bruvata.h | ki.m
[173,12] vaa bhuuyo bauddhiiya"saa"nkaasannipaata"saatanam iid.r"samaakro"sasaadhanam ananya"sakyamuuhitavato 'syaiva
[173,13] prathama.m k.sayagamanam ucitam | 
[173,14] sa.m"sayotthaapakasya tad i.s.tam iti cet | nanu sa.m"sayasyaapi puurvam ajaatasyaivotthaapanaad
[173,15] bhra.s.ta.h | tata.h saadhakabaadhakopaniitani"scayasyaapy ajaatasyotthaapanaat ki.m na du.s.ta.h | pramaa.na
[173,16] balaan ni"scayo durla"nghya iti cet | tadabhaave tarhi sa.m"sayo 'pi durla"nghya ity alam ativisaari.nyaa
[173,17] kathayaa | tata.h puurvaaparaparaamar"sena pramaa.navi.sayaad anyatra sa.m"sayodbhaavana.m katha.m mohaad ity anunmatto
[173,18] bhaa.sate | pramaa.napratibaddho hi ni"scayo yadi tadabhaave 'pi bhavet kimartha.m yatnena
[173,19] pramaa.naanve.sa.na.m prek.sasya | tadvipratipattiniraakara.naaya vaa "srama.h "saastrakaaraa.naam | tasmaat
[173,20] pramaa.naapaaye niyatam aayaata.h sa.m"saya.h katham ani.s.timaatre.na niraakartu.m "sakya.h | yady apy eva.m
[173,21] tathaapi gatyantaravirahaat sa.mvyavahaare praaya.h sahacaaradar"sanaat | adar"sanaac ca sak.rd api
[173,22] vyabhicaarasya | vikalpollekhitam aparipu.s.tasa.m"sayam asantam iva k.rtvaa ni"scaya eva vyavahartavyo
[173,23] na sa.m"saya.h | 
[173,24] atrocyate | tattvata.h kaaryakaara.nabhaava.h pramaa.nasiddho 'sti na vaa | sa.m"s ca niyata-
[173,25] vi.sayo 'nyathaa vaa | neti pak.se sarvam ayatna"siir.nam | saadhanaduu.sa.na(7a7)yor apy anavakaa"saad iti
[173,26] vibhaktam k.sa.nabha"nge | sann api yady aniyatavi.saya.h | tadaapy asann[] eveti vist.rta.m "saastre | na ca
[173,27] svargaadyarthino vede"svaraadyanuvarttana.m niyamena vaacyam | brahmavadhaader api tallaabhaprasa"ngaat |
[173,28] tato 'sti caasau niyatavi.saya"s ca yathoktapratyak.saanupalambhasaadhana"s cety ava"syaabhyupagantavye
[174,1] aayaate ni"scayasya siddhatvaad gatyantaraabhaavo 'siddha.h | tam antare.na (7b1) svaabhaavika-
[174,2] sambandhasiddher apy anaa"srayatvaat | yat tu yatnenaanvi.syanta ityaadi | tatraapi vyabhicaaraanve.sa.nam
[174,3] evopaadhyanve.sa.na.m vidma.h | vyabhicaaram antare.nopaadhivyavasthaayaa a"sakyatvaat |
[174,4] tato yaavad dhuumadar"sanam | taavad vyabhicaara"sa"nkayopam.rdya niruupa.naaparyavasaane gatam anumaanena
[174,5] ity uktapraayam | anyathaa yatnenaanvi.syamaa.naa ity asya ko 'rtha.h | katipayavaaraavyabhicaara-
[174,6] gocariikara.ne hi paratra kiid.r"sii nirv.rtti.h | 
[174,7] yad api syaad etad itaadi valgita.m tad api ni.rsaaram | pramaa.nasiddhe hi ruupe svabhaavaavalambanam |
[174,8] na tu svabhaavavaadabalenaiva vasturuupavyavasthaa | tad yadi niyatavi.sayaanvayavyatireka-
[174,9] graahakapratyak.saanupalambhapramaa.nasiddhe hetuphalabhaave svabhaavavaadas tat kim aayaata.m
[174,10] svaabhaavikasambandhe | yatra tadutpattipratiitisaamagrii.m h.rdayena duuriik.rtyaanyata.h sahacarita-
[174,11] dvayaavi"se.saad pratiitau pratiityupaaya eva daviiyaan | tatsaamagryapek.sa.ne ca tadutpattir eva saa |
[174,12] kim aahopuru.sikayaa naamaantarakara.nena | atraantare bhuuyodar"sanajanitasa.mskaarasahaayendriye.na
[174,13] graha.naparyanta.m puurvaduu.sa.nenaiva nirastam |
[174,14] yac caaya.m sa.m"sayasya vi"se.sadar"sanaapek.sayaa
[174,15] saamaanyadar"sanaad vi"se.saadar"sanaad vi"se.sasm.rte"s ca sa.m"saya (VSuu 2,2,19)
[174,17] iti lak.sa.nak.sati.m sa.m"saya.m anicchann utkalayati | tatra ki.m lak.sa.nak.satibhayaat pramaa.naavi.saye
[174,18] dvyaakaarabuddhyaiva na bhaavyam | uta"svid dvyaakaaratve 'pi naasau sa.m"saya ity abhimatam |
[174,19] atha tattvata.h sa.m"sayo bhavatu maa vaa vaya.m tu sa.m"sayatvena vyavaharaamo 'smallak.sa.nak.sayaad iti
[174,20] pak.saa.h | prathamas taavad asambhavii | vikalpollekhitasya ruupasya saadhakabaadhakayor ekaantasaadhanayor
[174,21] abhaave "sva.h priyaagamanavaartaadivat ki.m satyam etan na vety ubhayaa"ngollekhivikalpa-
[174,22] janmano raajaaj~nayaapi ni.seddhum a"sakte.h | "sakyante hi kaayavaagvyavahaaraa anyad.r"se 'pi cetasi
[174,23] balaad eva bhayaadinaanyathaa kartum | na tu cittavivarta.h pramaa.naapramaa.nadvaaraayaata.h | etat
[174,24] tu syaat | bhuuyasaikabhaagasyopalambhaat paripu.s.ta iva so '"nga.h parisphurati | ekaantaa"saktes tv anyo
[174,25] bhaaga.h k.sii.na iva | taad.rksaamagriivirahe punar ubhayo 'pi saadhaara.na.h | yathaa tatra ve"smani
[174,26] kaaka.h kim asti naasti veti dvyaakaarataapi kvaapi naapaiti | sa eva sa.m"sayaartha iti
[174,27] dvitiiyo 'py ayukta.h | anyathaani"scayani"scayaakaaraabhyaa.m bhraantisamyagj~naanaabhyaa.m bhidyamaano 
[175,1] yadi na sa.m"sayas tat ki.m turiiyo raa"sir e.sa.h | tatas tam ag.rh.nato lak.sa.nasyaivaayam astu do.sa.h | na
[175,2] lak.syam anyathaa kartu.m "sakyam | ata evaantimo 'pi nopayogii | ubhayabhaagaavalambi sa.mvedana.m
[175,3] ced ekaantakriyaam apek.samaa.na.m siddham | taavataiva svaabhaavikasambandhaasiddhe.h kim atrabhavata.r
[175,4] sandehavyavahaaraapek.sayaa ity ala.m baalavaaditayaa | 
[175,5] maanasaduu.sa.ne tu siddhasaadhanam evaastu kim atraapi pari"srame.na | svabhaavapratibandhe
[175,6] tu gamakatva.m siddhasaadhanam eva | sa tu tadutpattilak.sa.na eveti sthaapitam | eva.m ca
[175,7] bhuuyodar"sanasaamarthyakadarthanaat tatsahaayaani maanaantaraa.ni pratyak.savi.sayasvabhaavapratibandha-
[175,8] siddhaye bandhyaani boddhavyaani | viparyayabaadhakam eva tu pramaa.nam anumaanam unneyam |
[175,9] tadabhaave vipak.sav.rttini.sedhasyaa"sakyatvaat | tatputrataayaa iva "syaamatve | yat punar atraanna-
[175,10] paanapari.natibhedasyopaadher bhaavaat svaabhaavikasambandhavaidhuryam uttaram | tan na yuktam |
[175,11] aahaarapari.natibhedasyopaadhitvani"scayaabhaavaat | yathaa hi dahanamaatraad anindhanaan na dhuuma
[175,12] iti dhuumena vahne.h sambandhi indhanam upaadhirucyate | tathaa yadi maitrajanitasyaapi kasyacid
[175,13] vivak.sitaahaarapari.naamavirahe.na "syaamatopaalapsyate | sa upaadhir nirace.syata tadaa kim upaadhi-
[175,14] vaadena | vyabhicaaraad eva na maitraputratva.m gamakam itiiyataiva paryaaptatvaat | na caiva.m "sakyam |
[175,15] tat katham asaav upaadhir ni"scita.h | ki.m "svin maitrasyaiva janmaantarapra.nidhaanaat saptaa.s.taapi 
[175,16] d.r"syamaanaa.h "syaamatanava.h suunavo na jaataa.h kim atra pramaa.nam | tadvat tarhi maatur api
[175,17] sutaanaam api vaa pra.nidhaanam aa"sa"nkyeta | tatpuu.nyapra.nidhaanayor ad.r.dhatve caahaarabhedasyaapi
[175,18] "sakti.h sambhaavyate | tatra ki.m prayuktam e.saa.m "syaamatvam iti "sa"nkaivopaadhi"sa"nkaanumaanam anava
[175,19] kaa"sayati | ki.m tanni"scayena | paryavasitam idaaniim antimena "syaamataasaadhanena | yad vipak.sa-
[175,20] niv.rtta.m pak.sasapak.savi"sraantam abaadhitavi.sayam apratihetum | tatputrataahetum ahetuukartum udara.m m.rditvaa
[175,21] sa.m"sayapi"saacam utthaapayataa katha.m na bhiita.m bhavataa | tasmaat tatputrataayaa.h "syaamatve
[175,22] pratibandhasaadhakapramaa.naabhaavaad a"syaamataayaam adar"sanamaatre.naasambhavaanupapatter ahetutvam ity eva
[175,23] saadhu | kim antarga.tunopaadhivaadena | 
[175,24] sandigdhavipak.savyaav.rttikatva.m ca hetuduu.sa.na.m taattvikam evaabhyupagantavyam | na
[175,25] hy anyathaa sarvaa"ngasundarasyaasya hetutvaapasaara.h "sakya.h | api caivam anabhyupagame vajre
[175,26] lohalekhyatvasaadhanaaya praarthitasya paarthivatvaheto.h kam upaadhim iik.samaa.no naanumaanam anumanyate
[175,27] bhavaan | atha pra"sithilaavayave.su kaa.s.thaadi.sv aya.rko.timajjana.m d.r.s.ta.m d.r.dha.m ca vajram iti sa
[175,28] evopaadhir iti cen naivam | na khalu ghanaavayavatvena "satako.tispha.tikayor vi"se.sam upalabhaamahe,
[175,29] yatas tara.nima.naav apratihanyamaanam aya.rpavau pratihanyeteti syaat | 
[176,1] syaad etad vajre vyaapaaryamaanam aya.h pratihanyamaanam upalabdha.m taavat | nanu yasya
[176,2] saadhyaviparyabaadhaka.m saadhaka.m vaa prav.rttam | na ta.m praty anumaanaprasa~njanam aarabdham | yasya tu
[176,3] "sata"sikharapak.siikara.namaatra.m vartate | tena katham anumaanam upaadher abodhaat svaabhaavikasambandhaavadhaara.ne
[176,4] 'pi parihaaryam ity uktapraayam | atha paarthitve upaadhyantaraanavadhaara.ne 'pi svagata.r
[176,5] ka"scid vi"se.so bhavi.syaty upaadhir yato na lohalekhyatvam iti cet | atra tarhi
[176,6] labdhaavakaa"saa "sa"nkaapi"saacii dhuumam apy anudhaavet | dhuumasyaapi svagata.h ka"scid vi"se.so
[176,7] bhavi.syati, yenaagni.m vinaa bhavi.syati | nanu yatnenaanusaranto nopalabhaamahe dhuume
[176,8] svagatavi"se.salak.sa.nam upaadhim | vajre tu paarthive 'vagacchaamo lohavyaapaara.naat | 
[176,9] tat tarhi lohavyaapaara.na.m prav.rtte 'numaane prayojanena | uta yad.rcchayaa | aahosvij
[176,10] jij~naasayaa | aadyapak.se mahatii prayojanasiddhir anumaanaad ity anumaanaantaram apiid.r"sam eva
[176,11] bhavata.h | yad.rcchayaa tu na taavaan "srama.h | yaavataa lekhyani"scaya.h | bhavatu vaa tasyaananumaanam
[176,12] anyasya katham | jij~naasaa tu niravakaa"saiva | tathaa hi m.rtkaa.s.thapaa.saa.natiik.s.na-
[176,13] bhede.su paarthive.su ko.ti"so 'ya.rko.timajjanadar"sino vyabhicaarasyaapy adar"sanaat svaabhaavika-
[176,14] sambandhani"scayollekhyataanumaanena nirastavyabhicaarasa.m"sayasya kva tatpuurvakajij~naasaavakaa"sa.h |
[176,15] anyathaa saudha"sikharaat parvatanitambasa.mvaahita.m dhuumam apy upalabhya bhuuyodar"sanena
[176,16] svaabhaavikasambandhabodhavatas tatraapi jij~naasaiva syaan naanumaanam | tata.h sarvathaanumaana-
[176,17] apasaara eva | katipayavaarasa.mvaade caanyadaa jaate svaabhaavikasambandhani"scayaat
[176,18] kaalaantare dhuumaad anumaanam anveti | na yaavajjiiva.m sa.mvaade paarthivataadivad iti "slaaghaniiyapraj~na.h | 
[176,19] atha paarthivatve 'pi kaa.thinyataaratamyadar"sanaat kvacil lekhyataaniv.rttir api sambhaavyata
[176,20] iti bhuuyasy api sa.mvaade paarthivatvaadyananumaanam | dhuume tu naagninirapek.sataataaratamyopalambha
[176,21] iti cet | nanv agninirapek.satety agniviccheda eva vaktavya.h | na ca yatraatyantikavicchedo
[176,22] bhaavii tatraava"sya.m praagvicchedataaratamyadar"sana.m niga.tapuru.savat | ante tu katipayak.sa.ne
[176,23] dhuume 'pi bhavi.syati | kevala.m na puru.saniga.tavat p.rthaksiddhayor dhuumaanalayo.h sa.myogamaatram |
[176,24] ki.m tu dhuumasya dhuumadhvajaad eva janmeti naante 'pi viccheda"sa"nkaa | taavadvi"se.saaspar"se tu
[176,25] "sa"nkaiva | tasmaad vahnivicchedina.h svaruupasya dhuume paarthive vaa lohalekhyataayaa aahatyaadar"sana-
[176,26] maatra.m bhuuyo viparyayadar"sana.m ca saadhaara.nam iti naikaniyataa svaabhaavikasambandhasiddhi.h |
[176,27] saadhye naupaadhikavyavasthaa ceti samaanam anumaanam ananumaana.m vaa | 
[177,1] yadaa tu dhuume tadutpattir eva vyaaptisaadhanii | bhedaabhaavaat tu na paarthive
[177,2] lohalekhyatvena | naapi taadaatmyam | sa eva lohalekhyatvam evaatmaasyety asiddhe.h |
[177,3] viparyayabaadhakasyaanumaanasya dar"sayitum a"sakyatvaat | k.rtakatvavat | pratyak.sasya ca
[177,4] jaativi"se.saadhikaare.naiva prav.rtter yaavatii.su paarthivajaati.su lohalekhyatvam upalabdha.m tatraiva
[177,5] vyaaptisiddhir naanyatra | tadaa dhuumak.rtakatvaadir hetu.h | paarthivatatputratvaadis tu sandigdhavipak.sa-
[177,6] vyaav.rttiko hetvaabhaasa.h | eva.m tacchaakhaaprabhavatvaadi | prathamaprasavodriktavaataatapaspar"saadyapek.sayaa
[177,7] paakasya kvacid eka"saakhaaprabhave 'py abhaava"sa"nkanaat | tad eva.m kasyacid arthaantare.na vyaapti-
[177,8] prakrame yadi bhuuyodar"sanam upaaya.h | tadaa vipak.saad aniik.saamaatre.na niv.rttyasiddhe.h | taad.r"saa.m
[177,9] vyabhicaaradar"sanaac ca sandigdhavipak.savyaav.rttikatayaa | naikaantikena saadhyasaadhano dhuumaadi.h |
[177,10] svaabhaavikaadivaadena tu h.rdayalepanam a"sucineva parihaaryam | .ti.n.tikaraagamaatraad aapaatata.h 
[177,11] parasviikara.namaatropayogino 'tiriktasyaarthasyaapratipaadanaad iti pratipaaditam | 
[177,12] tasmaad bhede tadutpattipratiitir eva vyaaptipratiiti.h | saa ca pratyak.saanupalambhaabhyaam
[177,13] eva | bhavatu bhede tadutpattipratiitir eva vyaaptipratiiti.h | na tu pratyak.saanupalambhaabhyaam |
[177,14] vartamaanak.sa.nagraha.naniyamaat pratyak.sasya | anupalambhasya ca tatsvabhaavatvaat | yac caadhyavasaaya-
[177,15] apek.sayaa"se.sasajaatiiyavi"se.satvam aakhyaatam ak.sadhiya.h | tatraapy avasaayo naamaanantaro
[177,16] vikalpa eva | tatas tadva"sena pratyak.sa.m sarvavi.sayam iti yaacitkama.n.tanam etat | tadvaram agner dhuuma
[177,17] iti sakalobhayavyaktilak.sa.nasaamaanyadvayaalambano vikalpa eva tadbhaavagraahaka.h sviikriyataa.m
[177,18] pramaa.naantara.m pratyak.saantara.m vaa | anadhigataadhigamaad adhyak.savyaapaarakaale bhaavaac ceti cet |
[177,19] tad apy asaaram | vikalpe 'pi hi sarvavi.sayatvam adhyavasaayasara.nam eva svalak.sa.nasphuurter abhaavaat |
[177,20] ekavyaav.rttacchaayaanukaaramaatre.na svaakaarasyaiva pratibhaasanaat | tat kiid.r"so 'sya
[177,21] vi"se.sa.h pratyak.saat | kevala.m svaanuruupaanuvyavasaayaadyuttara(9a5)prabandhaapek.sayaa vikalpe
[177,22] vi.sayaadhyavasaayavyavasthaa | pratyak.se tu tam api vikalpam aadaayeti bheda.h | samastavastu-
[177,23] spar"sas tu naikatraapi | na caanyo 'sti graahakaprakaara iti carcitam | 
[177,24] tasmaat sa.mvyavahaare siddham adhyavasaayenaapi vi.sayavyavasthaanam aparihaaryam anubhava-
[178,1] vikalpayo"s ca saadhaara.nam iti pratyak.savi.sayiik.rte hetuphalabhaave maanasavyavahaara-
[178,2] svabhaavo vikalpa.h sm.rtir eva na pramaa.nam | ucitaa caikade"sadvaare.naapi samudaaya-
[178,3] spar"saad a"se.sasajaatiiyagraha.navyavasthaadhyak.sasya | na vikalpasya prak.rtyaa bahirarthasya | tasmaat
[178,4] pratyak.saanupalambhasambhavaiva hetuphalabhaavasvabhaavavyaaptisiddhir iti sthitam || 

[178,5] || vyaapticarcaa naama prakara.na.m samaaptam || (9a7) 
[178,6] || k.rtir iya.m mahaapa.n.ditaj~naana"sriimitrapaadaanaam ||
