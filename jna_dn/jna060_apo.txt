[201,2-232,20]	|| apohaprakara.nam ||

[201,3] apoha.h "sabdali"ngaabhyaa.m prakaa"syata iti sthiti.h |
[201,4] saadhyate sarvadharmaa.naam avaacyatvaprasiddhaye ||
[201,5] sthitir vyavasthaa | prasaadhya? kaa"syata ity antenaapoho 'traabhidheya ukta.h | "se.se.na 
[201,6] tatprasaadhanaphalam | athavaa yad aacaaryair apoha.h "sabdaadinaa prakaa"syata iti vyavasthaa kriyate 
[201,7] tad etad artham ity artha.h | ubhayathaapi sarvadharmaanabhilaapyatvapratipaadanaparam apohavyavasthaapanam
[201,8] ity ukta.m bhavati | 
[201,9] nanv apoha.h "sabdali"ngaabhyaa.m prakaa"syata ity anubhavabaadhitam etat | tathaa hiiha 
[201,10] mahiidharodde"se vahnir astiiti "sabdaal li"ngaad vaa pratiitir vidhiruupam evollikhantii lak.syate | 
[201,11] naanagnir na bhavatiiti niv.rttimaatram aamukhayantii | yac caanubhavabaadhita.m na tatra saadhanaantara-
[201,12] cintaa, sarvapramaa.napauru.sasya tatraiva vi"sraamaat (8b) tatprasuutes tatphalatvaac ca | na hi 
[201,13] pratyak.sopakaaranirapek.sa.h pramaa.naantarodaya.h | naapi pramaa.naantarodayamaatre.na k.rtaartha.h 
[201,14] pramaa.naanusaarii yaavan na tadupaniitasaadhanaarthakriyaanubhava.h | tasmaat tadanapek.saayaam asaamarthya-
[201,15] vaiyarthyagrasta.m pramaa.naantara.m svayam eva na ki~ncid iti na tena saadhite baadhite vaavakaa"sam
[201,16] aasaadayati | tat katham apoha.h "sabdaadigocara ucyate? 
[201,17] atha yady api niv.rttim aha.m pratyemiiti na vikalpa.h, tathaapi niv.rttipadaarthollekha eva 
[201,18] niv.rttyullekha.h | na hy anantarbhaavitavi"se.sa.napratiitir vi"si.s.taapratiiti.h | tato yathaa saamaanyam
[201,19] aha.m pratyemiiti vikalpaabhaave 'pi saadhaara.naakaaraparisphura.naad vikalpabuddhi.h saamaanya-
[201,20] buddhi.h pare.saam, tathaa niv.rttipratyayaak.siptaa niv.rttibuddhir apohapratiitivyavahaaram aatanotiiti 
[201,21] cet? nanu saadhaara.nakaaraparisphura.ne vidhiruupatayaa yadi saamaanyabodhavyavasthaa, tat 
[201,22] kim aayaatam asphuradabhaavaakaare cetasi niv.rttipratiitivyavasthaayaa.h? tato niv.rttim aha.m 
[201,23] pratyemiity evam aakaaraabhaave 'pi niv.rttyaakaara.nasphura.na.m yadi syaat, ko naama niv.rttipratiiti-
[201,24] sthitim apalapet? anyathaa vaa tatpratibhaase tatpratiitivyavah.rtir iti gavaakaare 'pi cetasi 
[202,1] turagabodha ity astu | atha vi"se.sa.natayaa antarbhuutaa niv.rttipratiitir ity uktam, tathaapi 
[202,2] yady agavaapo.tha itiid.r"saakaaro vikalpas tadaa vi"se.sa.natayaa tadanuprave"so bhavatu, ki.m tu 
[202,3] gaur iti pratiiti.h | tadaa ca sato 'pi niv.rttilak.sa.navi"se.sasya tatraanutkalanaat katha.m 
[202,4] tatpratiitivyavasthaa? 
[202,5] tad etad aayaatam, sphurato 'pi vidher na vi.sayasthitir apohasya punar asphurato 'piiti ka 
[202,6] e.sa nyaaya.h? tathaa ca ni"scayair yan na ni"sciiyate ruupa.m tat te.saa.m vi.saya.h katha.m? na ca vikalpe 
[202,7] asphuratas tena ni"scayana.m naama | yad vidhiruupa.m sphuritam antarmaatraayaa.m tasya paraapoho 'py astiiti 
[202,8] tat pratiitir ucyate | tatraapi sambandhamaatram apohasya | vidhis tu saak.saan nirbhaasiiti na 
[202,9] puurvado.saa.n mukti.h | api caivam adhyak.sasyaapy apohavi.sayatvam anivaaryam, vi"se.sato vikalpaad 
[202,10] ekavyaav.rttollekhino 'khilaanyavyaav.rttam iik.samaa.nasya | tasmaad vidhyaakaaraavagrahaadhyak.savad 
[202,11] vikalpasyaapi vidhivi.sayatvam eva naanyaapohavi.sayatvam | 
[202,12] yat punar anyasmaad apohyate, apohyate 'nyad asmin veti vijaativyaav.rtta.m baahyam eva 
[202,13] buddhyaakaaro 'nyaapoha iti giiyate | tena na ka"scid upayoga.h, apohanaamnaa vidher eva 
[202,14] vivak.sitatvaat, na ca naamaantarakara.ne vastuna.h svaruupaparaav.rtti.h | tasmaad anubhavaanusaaraad 
[202,15] vidhiruupam eva baahya.m "sabdaadigamyam astu | "saastra.m ca, atra dvau vastusaadhnaav eka.h prati.sedha-
[202,16] hetu.h |
[202,17] ana"ngiik.rtavastvan"so ni.sedha.h saadhyate 'nayaa |
[202,18] vastuny api tu puurvaabhyaa.m paryudaaso vidhaanata.h || (PV IV 262)
[202,20] yadi ca na~naprayogavat (9a) abhaavamaatrasyaiva hetvantaraad api pratiiti.h, tadaa 
[202,21] naanupalambhaad bheda iti li"ngavibhaagapuurvakaa"se.savyavasthaadausthyam aayaatam iti katham apoha.h 
[202,22] "sabdali"ngaabhyaa.m prakaa"syata ity ata aaha, sthithir iti | vyavasthaamaatram etat | 
[202,23] mukhyatayaapoha.h "sabdaader vi.saya iti neda.m vastutattvam ity artha.h | ki.m punar atra vastutattvam iti 
[202,24] cet? 
[203,1] "sabdais taavan mukhyam aakhyaayate 'rthas
[203,2] tatraapohas tadgu.natvena gamya.h |
[203,3] artha"s caiko 'dhyaasato bhaasate 'nya.h 
[203,4] sthaapyo vaacyas tattvato naiva ka"scit ||
[203,5] iti prakara.naarthasa"ngraha.h | 
[203,6] na khalu "saastram anubhava.m paribhuuya bhavitu.m k.samam iti vidhiruupam aamukhyann eva vikalpa 
[203,7] upajaayata iti taavan na "sakyam apahnotum iti prathamapaadaartha.h | na~nyoge vivaadaabhaavaan na tatra 
[203,8] cintaa | "sabdair iti copalak.sa.nam | li"nga.h pratipaadyate vikalpair vi.sayiikriyata ity api 
[203,9] dra.s.tavyam | eva.m saty aastaam apohasyas vaacyataa, tadvyavasthaamaatram api viluptam | saa 
[203,10] sthitir api hi dvidhaa vidhiiyate, sannikar.saat prayojakaac ca | tatra yady api sarvadharmaanabhilaapyatva-
[203,11] pratipaadana.m prayojakam uktam, na tu sannikar.sa.h ka"scid ity aa"sa"nkyaaha, -tatraapoha iti | 
[203,12] vidhau hi mukhyatayaa pratipaadyamaane tadvi"se.sa.natayopasarjanatvena gamyata evaapoha.h | tatra 
[203,13] tadgu.natvenety arthasannikar.sa.h | tata"s caarthasa.mbaddha.h pratiiyamaana"s ca 
[203,14] apoho mukhyapratiitikam api vidhi.m tirask.rtya praadhaanyena sa evaabhidheya ity ucyate, ukta-
[203,15] prayojanaat | athavaa tadgu.natvenaiva gamyo na mukhyatveneti saak.saad apohavaadino nirastaa.h | 
[203,16] yady api caanyaapohaadi"sabdaanullekha uktas tathaapi naapratiitir eva vi"se.sa.nabhuutasyaapohasya, 
[203,17] agavaadyapo.tha eva gavaadi"sabdasya nive"sitatvaat | "saastra.m hi,
[203,18] nive"sana.m ca yo yasmaad bhidyate vinivartya.m tam | 
[203,20] ityaadi | yathaa hi niilotpale nive"sitaad indiivara"sabdaat tatpratiitau niilam asphura.nam anivaaryam,
[203,21] tathaa go"sabdaad apy agavaapo.the nive"sitaad gopratiitaav ago'pohasphura.nam anivaaryam | 
[203,22] ye punar ago'pohe go"sabdasa.mketavidhaava anyonyaa"sraya.na.m graamyadhandhiikaranam udbhaavayanti,
[203,23] te 'pi saamaanye saamaanyavati vaa sa.mketavaadina.h katham ato do.saan mucyamaanam
[203,24] aatmaana.m pa"syanti? tathaa hi saamaanya.m naama na saamaanyamaatram abhipretam, turage 'pi 
[203,25] go"sabdasa.mketaprasa"ngaat, ki.m tu gotvasaamaanyam abhipretam | taavataa ca gotvasaamaanye
[204,1] tadvati vaa go"sabdasa.mketa ity arthani.s.thaayaa.m sa eva do.sa.h, gavaaparij~naane gotvasaamaanyaa-
[204,2] parij~naanaat, gotvasaamaanyaaparij~naane go"sabdavaacyaaparij~naanaat | atha gotve tadvati vaa 
[204,3] go"sabda itiid.r"saak.sare.na yadi sa.mketas tadaa do.saa.h | yadaa tu (9b) pura.h sthita.m pi.n.dam ekam
[204,4] upadar"sya de"sakaalaantaraviprakiir.naa"se.savyaktisaadhaara.naruupavikalpasthaayina.m prakara.naade.h 
[204,5] pratipattaaram avadhaaryaaya.m gaur iti sa.mketa.h, tadaa yatraivaasau tat saadhaara.na.m ruupa.m niruupayati 
[204,6] tam eva go"sabdena vyavaharatiiti katha.m mitha.h praarthanaado.sa.h? taavataa ca gotve tadvati vaa sa.mketa 
[204,7] iti vyaakhyaat?.naa.m siddhaantaanuvaada e.sa.h, na tu sa.mketakart?.naam upde"sakramas taad.rg iti cet? 
[204,8] eva.m tarhi yady agavaapo.the go"sabda itiid.r"saakaara.m sa.mketaakaarakiirtana.m tadaa 'ya.m do.sa.h | 
[204,9] yadaa tu vivak.sitavyakti.sv ekaakaarapratyavamar"savartini prakara.naa.t avadhaarite pratipattari 
[204,10] sa.mketakara.nam aya.m gaur iti, tadaa kva do.saavakaa"sa.h? sa hi svavikalpatalpa"saayinii.h sakala-
[204,11] vyaktiir agovyaav.rttaadyak.saram anapek.sya svaya.m tadvijaatiiyaa"se.savyaktivyaav.rttaa go"sabdavaacyaa.h 
[204,12] pratipadyamaano yatraiva vijaatiiyavyaav.rtti.m pratipadyate taa eva go"sabdena vyavaharatiiti, 
[204,13] taavataa agovyaav.rtte go"sabda iti siddhaantaanuvaada eva na sa.mketaakaara.h, abhimate 
[204,14] go"sabdav.rttaav ago"sabdena "se.sasyaabhidhaatu.m "sakyatvaat | satu vijaatiiyavyaav.rtta.h saadhaara.na-
[204,15] aakaaro vikalpe saamaanyasya pratibhaaso vyakter vaa svaatmaiveti pa"scaan ni"sce.syate | 
[204,16] itaretaraa"srayas tu naastiiti siddham | siddha.m ca pu.n.tariika"sabda"srutau "sveta"satapatrapratipattivad 
[204,17] go"sabda"srutaav apy agavaapo.thapratiitau jaativaadinaapi ava"syaabhyupagantavyam apohavi"se.sa.na"semu.sii-
[204,18] naantariiyakatva.m vidher iti | na ca sa.mbandhagandhamaatra.m saak.saad eva dvayo.h pratiitir mukhyopasarjana-
[204,19] bhaaveneti bheda.h | dharmavaacii vaa gu.na"sabda.h, anyaapohadharma.no vidhiruupasya 
[204,20] pratiite.h | 
[204,21] yat t.rtiiyaakaarasyaaropitabaahyayor anyaniv.rttik.rta.m saad.r"sya.m duu.sayan Vaacaspatir
[204,22] aaha; na ca svalak.sa.nadharmo vyaav.rttir bhavadbhir abhyupeyata iti, tad du.s.tam eva | atha bhaavikii
[204,23] iti vivak.sita.m tatreti cet? tathaapi nopayoga.h, kalpanaaruu.dhasyaiva dharmidharmabhaavasye.s.tatvaat |
[204,24] kevala.m ki.m na vidhinaiva vyapade"sa.h pratyak.sasyaapi vaa paraapohavi.sayatvavyavahaara-
[204,25] prasa"nga ity ava"si.syate | 
[204,26] atra bruuma.h | iha kaacid vyavasthaa tattvale"sam aa"sritya prayojanani"se.saad anyathaa 
[204,27] sthitaav apy anyathaa kriyate, yathaatmatadutpaada iti | utpaado hi praagabhaavavi"si.s.tasya vastuna.h 
[205,1] sata eva dharma.h | atha ca praagabhaavalak.sa.natattvale"sam aa"srityaasata iti vyavasthaapyate 
[205,2] satkaaryavaada"sa"nkaasa.mkocaaya | yathaa vaa 'nenaiva k.rta.m karma ko 'nya.h pratyanubhavi.syatiity eka-
[205,3] santaanapraj~naptim aa"sritya k.rtanaa"saak.rtaabhyaagamava~ncanaa vimohaaya, tathaadyaapi vidhivi.sayaabhidhaana.m
[205,4] (10a) vastuto vastuna eva paraaropitavaacyataasviikaara"sa"nkaaniraakara.naaya 
[205,5] naantariiyakapratiitir apy apoha eva vikalpavi.saya iti vyavasthaapyate | ato na vidhinaivavyavahaara.h | 
[205,6] yadaa tv apoha eva mukhyaartha.h "sabdasyety aaropa.h, tadaa vidhir api puraskriyate | 
[205,7] yathoktam;
[205,8] "sabdais taavan mukhyam aakhyaayate 'rtha iti |
[205,9] pratyak.se tu vivaadaabhaavaan naiva.m vyavastheti yuktam | anyaapohavi"se.sa.na.m tu vidhis tatraati"sayo 
[205,10] nety uktam eva | "saastra.m hi;
[205,11] tat paricchinatti tato 'nyad vyavacchinatti  (HB 26,23) ityaadi |
[205,12] ni.sedhyaapek.sayaa tu tatraanupalabdhi"sabdena ni.sedhavyaapaara.h puraskriyata eva | yathaa vaa 
[205,13] vidhiv.rtter agraha.na.m naama prasajyapak.se niyataruupaanubhavaad abhaavavikalpotpaadana"saktir eva, 
[205,14] tathaa vidhivikalpaanaam api tantre 'nuruupaanu.s.thaadaana"saktir eva ni.sedhagraha.nam agnir mayaa pratiita 
[205,15] ity anuvyavasaayaprasava"sakti"s ca | paryudaasapak.se ca niyatasvaruupasa.mve
[da] nam evobhayatra ni.sedha-
[205,16] graha.nam | ubhaya.m caitad abhimata.m "saastrakaarasya | kvacit tasya prastaavaanuruupa.m prasajyaprati.sedha-
[205,17] adhikaare.na,
[205,18] ruupe tasya na ki~ncanetyaadiini
[205,19] vacanaani, kvacit tv atadruupaparaav.rttavastumaatraprasaadhanaad ityaadiini paryudaasaa"srayaa.ni | 
[205,20] na tv ekaniyama.h | tato ya.t .tiikaakaara.h svaapohasiddhau tadarthaavataarataralas Trilocana"s caavocataavocataam
[205,21] aacaarya.h prasajyaprati.sedhavallabha.h unniiyata iti tan niraak.rtam | na ca bhedaabhaavaat 
[205,22] vi"se.sa.navyavahaarahaani.h, raaho.h "sira.h gotva.m saamaanyam ityaadivad vivak.saak.rtasya 
[205,23] anapaayaat | ki.m ca vyavahriyata eva bhavataapi gha.taabhaavaprade"sayo.h pi"saacatvaabhaavastambhayor
[205,24] vaa vi"se.syavi"se.sa.nabhaava.h | tat katham asmaaka.m ni.sedhe ni.rsvabhaavaabhaavavaaditvaad
[205,25] iti cet? nedaanii.m svaruupaniruupa.nam abhaavasya, ki.m tu pratiitiniruupam | saa ca 
[205,26] "sakyaa apahnotum | paryudaasapak.se 'pi tadvidher evaanyani.sedha iti na pratiitik.sati.h | 
[205,27] naapi vi"se.sa.nabhaavasya | anenaiva vaakyena vidhini.sedhayo.h saamaanaadhikara.nyapradar"sanaat | 
[206,1] ata eva virodhacodyam apy avadya.m na, svaabhaavena hi vidher virodho, naanyaabhaavena, sahaiva sthaanaat | 
[206,2] tasmaad yuktam uktam, 
[206,3] tatraapohas tadgu.natvena gamya iti |
[206,4] athavaa tasyaarthaakhyaanasya gu.no 'yam eva yad anyani.sedhana.m naama, tenaasau gamyata iti 
[206,5] vyavahartavyam | yac chaastram, tad anyaparihaare.na pravarteteti "sabdaniyoga.h, vyartho 'nyathaaprayoga.r
[206,6] syaad iti | etena taatparyaarthatvam apohasya dar"sitam avyaapitvaparihaara"s ca | e.sa panthaa.h 
[206,7] "srughnam upati.s.thata ity atraapi prak.rtapathaantaraapek.sayai.sa eva | "srughnapratyanii.s.thasthaanaapek.sayaa 
[206,8] "srughnam eva | ara.nyamaargavad vicchedaabhaavaad upati.s.thata eva | saarthaduutaadivyavacchedena panthaa 
[206,9] eveti sulabho niyama.h | tarjaniinirde"saad gataartha.h panthaa eveti cet? paravyavaccheda.h 
[206,10] taavad astii.s.ta"s ca | prayogas tu gataarthasyaapi loke d.r"syata eva | abhyaagacchati, (10b) 
[206,11] braahma.nau dvaav ityaadivat | yathaa hi saarthapuru.saadivyavacchedena ka.h panthaa.h "srughnam upati.s.thata 
[206,12] iti pra"sna.h, tathottaram apy e.sa panthaa iti sarvatraiva hi pratipaadya"sa"nkaa"nkitasyaiva vidhi-
[206,13] prati.sedhaav iti | yadi ca "sabda"srutikaale kalito na paraapoha.h katham anyaparihaare.na 
[206,14] prav.rtti.h? tato gaa.m badhaaneti codito '"svaadiin api badhniiyaat | 
[206,15] yat tu go.h pratiitau na tadaatmaa paraatmeti saamarthyaad anyaapoha.h pa"scaan ni"sciiyata iti 
[206,16] mata.m tad asa"ngatam, praathamikasyaapi pratiitikramaadar"sanaat | na hi tatkaalavyutpanna-
[206,16] sa.mketo 'pi gaam aanayety ukta.h parato niv.rttaav arthaapattim anusarati | na ca go"sabdaad anyaavakiir.na-
[206,17] pratipattau goni"scayo yukta.h | tathaa pratipattau vaa pa"scaad api katham arthaapatter udaya.h? 
[206,18] pararuupaparikaro hi gaur g.rhiita.h | katha.m sa tadanaakiir.nataasamarthane samartha.h? tasmaad go.h 
[206,19] pratiitir ity ago'po.thapratipattir ucyate | ata.h svaarthapratiitikaala evaarthaantaraapohasya pratiiti-
[206,20] kaala.h, candraprayoge candrapratiitikaalavad avadaatataayaa.h | yathaa ca "suklimaapratiitau kiid.r"siindu-
[206,21] pratiiti.h, pararuupasa.mkiir.napratiitaav api kiid.r"sii gopratiitir iti samaanam | naapi na sa.mkiir.na.m 
[206,22] naasa.mkiir.nam avagantu.m "sakya.m vastu, pa"scaad api saamarthyasyaa"sakyatvaac ca | tasmaan na ni.sedha-
[206,23] bodhaayaarthasaamarthyaalambana.m "sreya.h | 
[206,24] yad apy uvaaca Vaacaspati.h, jaatimatyo vyaktayo vikalpaanaa.m "sabdaanaa.m ca gocara.h, 
[206,25] taasaa.m ca tadvatiinaa.m ruupam atajjaatiiyavyaav.rttam ity arthatas tadavagater gaa badhaaneti codito 
[207,1] naa"svaadiin badhnaatiiti, tad apy anenaiva nirastam | yato jaater adhikaayaa.h prak.sepe 'pi vyaktiinaa.m 
[207,2] ruupam atajjaatiiyavyaav.rttam eva cet, tadaa tenaiva ruupe.na "sabdavikalpayor vi.sayiibhavantiinaa.m 
[207,3] katham atadvyaav.rttipratiitiparihaara.h? atha na vijaatiiyavyaav.rtta.m vyaktiruupa.m tathaapratiita.m 
[207,4] vaa tadaa jaatiprasaada e.sa iti katham arthato 'pi tadavagatir ity uktapraayam | 
[207,5] atha jaatibalaad evaanyato vyaav.rttam, saa tarhi puurvam apy aasiid eveti puurva.m na samarthaa, 
[207,6] tanni"scaye pa"scaad api katham? sa.mketasmara.nasahakaaryapek.saa hi naamayojanaam eva, vijaatiiyetara-
[207,7] kalpanaa tu dar"sanamaatraadhiinaa baalaadivad iti yat ki~ncid etat | 
[207,8] yadi vaa gu.nyate 'bhyasyata iti gu.na upaadeyo dharmas tena praadhaanyam atra lak.sa.niiyam, 
[207,9] tata.h sa eva gu.no 'poha eva pradhaana.m ye.su "sabde.su tadbhaavenaapoha eva bhaavavaaci.su "sabde.su 
[207,10] gamya ucyate, na vidhi.h sphurann apy apradhaanavat | tathaa hi vijaatiiye sarvatraad.r.s.tyapek.satvaat, 
[207,11] kvacit tu d.r.s.tyapek.sa.naatmajaatiiye "srutau sa.mbadhyate 'poha iti "saastram | api ca, 
[207,11] ubhayaavabhaase 'pi yathaavabhaasaprameyaabhaavaad anyaniv.rttes tu bhaavaniyamaan niv.rttir eva pradhaanam | yac 
[207,12] chaastram,
[207,13] vasturuupasya sa.mspar"so vicchedakara.ne dhvane.h |
[207,14] syaat satya.m sa hi tatreti |  (PV III 132) 
[207,16] abhaavavaaci.su (11a) punar vastuno 'sattvaad eva | yac chaastram, 
[207,17] ruupaabhaavaad abhaavaanaa.m "sabdaa ruupaabhidhaayina.h |
[207,18] naa"sa"nkyaa eva siddhaas te vyavacchedasya bodhakaa.h || (PV I 185) 
[207,20] iti | yad vaa tasminn apohe paryudaasenaapo.thaakaare vaa vaacye sthito gu.no do.sani.sedho 
[207,21] ye.saa.m "sabdaanaa.m tadbhaavenaapo.tha eva vaacya ucyate | yathaaha;
[207,22] niv.rtter ni.rsvabhaavatvaan na sthaanaantarakalpanaa |
[207,23] upaplava"s ca saamaanyadhiyas tenaapy aduu.sa.naa || (PV I 169)
[208,1] iti | evam apohasya vaacyataavyavasthaayaa.m nimittaany abhidhiiyamaanaani "saastre 'pohasya 
[208,2] "sabdaan mukhyasphura.navirodhiiny uuhaniiyaani bhaavavaaci.su | abhaavavaacakaadhikaare caayam eva 
[208,3] mukhyo viveka ity uktam | bhaavavaaci.suupasarjanatayaa vivekasyaamukhyataa.m khyaapayati | vi"se.sato 
[208,4] hy e.sa boddhavya.h | abhaavavaaci.su padaartha evaapoha.h | bhaavavaaci.su puna.h padaarthasyaanyata.h 
[208,5] apoha.h, padaarthavac caanyasya | enayo"s coktimaatre.na bheda iti | yadi tathaa vidhanibandhanaa-
[208,6] dhiinaapohasya vaacyataavyavasthaa, artha eva tu mukhyam aakhyaayate, hanta tarhi sarvadharmaanabhilaapyataa-
[208,7] samayo 'stam ayam aayaata.h, tadartha"s ca samaarambha.h iti suucitam | [208,8] yac cokta.m vastuvaacyataaropani.sedhaartham apohasya praadhaanyenaabhidhaanavyavastheti, tatraapi 
[208,9] svayam arthavaacyataiva sviikriyate, parasya tv anyathopadi"syata iti mahatii prek.satety aa"sa"nkyaaha,
[208,10] artha"s caika ityaadi |
[208,11] ayam artha.h, artho hi dvividha.h, baahya aantara"s ca, anyasyaabhaavaat tatraikas taavad baahya.h 
[208,12] adhyavasaayaad eva vaacyo vyavasthaapyate, na svalak.sa.naparusphuurttyaa | katham iti cet? 
[208,13] anubhavaad eva | yathaa hi pratyak.sacetasi de"sakaalaavasthaaniyataani parisphutaruupaa.ni 
[208,14] svalak.sa.naani pratibhaanty anubhuuyante, tathaa na vikalpakaale | vikalpakaale hi vijaati-
[208,15] vyaav.rttam eva parasparaakaaraakiir.nam ivaasphu.tam iva pratyak.saaparacitta.m ki~ncid ruupam aabhaasamaanam 
[208,16] anubhavavi.saya.h | yac chaastram,
[208,17] "sabdenaavyaap.rtaak.sasya buddhaav apratibhaasanaat
[208,18] arthasya d.r.s.taav iveti,
[208,19] upaayabhedaad ekasyaiva pratibhaasabheda.h ekatra hi buddhaav indriyam aa"srayo 'nyatra "sabdaadiiti cet? 
[208,20] atraapy uktam,  
[208,21] jaato naamaa"srayonyaanya"s cetasaa.m tasya vastuna.h |
[208,22] ekasyaiva kuto ruupa.m bhinnaakaaraavabhaasi tat || (PV III 235) 
[208,24] na hi spa.s.taaspa.s.te dve ruupe parasparaviruddhe ekasya vastuna.h sta.h, yata ekenendriyabuddhau prati-
[208,25] bhaasetaanyena vikalpe, tathaa sati vastuna eva bhedapratiite.h | na hi svaruupabhedaad aparo 
[209,1] vastubheda.h, na ca pratibhaasabhedaad apara.h svaruupabheda.h | anyathaa trailokyam ekam eva vastu syaat | 
[209,2] nanu duuraasannade"savartinor ekatra "saakhini spa.s.taaspa.s.tapratibhaasabhede 'pi na "saakhibheda.h, 
[209,3] arthakriyaabhedaabhaavaad ity arthakriyaabhedopak.rta eva pratibhaaso bhedaka.h | 
[209,4] na cehaarthakriyaabheda iti katham indriya"sabdaabhyaa.m janitaj~naanavi.sayo gavaadir bheda-
[209,5] bhaag iti cet? na bruuma.h pratibhaasabhedo bhinnavastuniyata.h, ki.m tu ekavi.sayatvaabhaava-
[209,6] niyata iti | (11b) tathaa hi, yo ya.h kvacid vastuni pratyak.sapratibhaasaad vipariita.h, 
[209,7] pratibhaaso naasau tenaikavi.saya.h, yathaa gha.tagraahakaat patapratibhaasa.h, yathaa vaa "sa"nkhagraahakaat 
[209,8] piitapratibhaasa.h | tathaa ca gavi pratyak.sapratibhaasaad vipariita.h pratibhaaso vikalpakaale 
[209,9] iti vyaapakaviruddhopalabdhi.h | ekavi.sayatva.m hi pratibhaasaabhedena vyaaptam, savyetara-
[209,10] nayanad.r.s.tavad d.r.s.tam | avyaaptitas tu yadi pratyak.saantaram api vipariitapratibhaasa.m syaat, vastu 
[209,11] ca dviruupa.m bhavet | tac ca dvayam api naastiiti vyaaptir eva | aa"srayabhedabhaavini ca j~naane 
[209,12] pak.siik.rte tadviruddha.h siddha.h | tato yatraarthakriyaadisaciva.h pratibhaasa-
[209,13] bhedas tatra vastubheda.h ghatapatavat | ta.m puna.h sahaaya.m vihaaya prav.rtto niyamenaikavi.sayataa.m 
[209,14] pariharatiity eko 'tra bhraanta eva pratibhaasa.h, "sa"nkhe piitapratibhaasavat | 
[209,15] tatraapi "sa"nkha eva vi.saya iti cet? "suklataam asp.r"santii buddhi.h "sa"nkhavi.sayeti 
[209,16] suvyaah.rtam | "sa"nkhamaatra.m pratyetiiti cet, na, tata.h parasya "sa"nkhamaatrasyaasphura.naat | p.r.s.t.ra-
[209,17] bhaavini vikalpe sphuratiiti cetastu, na tu nirvikalpa.h piitapratibhaasa.h "sa"nkhavi.saya 
[209,18] iti siddham | eva.m duurata.h "sikhari.ni pi.n.daakaarapratipattir api na pippalaadibhedaavasaaya-
[209,19] samarthapatraadivi"se.savirahi.nii v.rk.savi.sayeti prak.rtasamam etat | arthakriyaabhedaadyabhaavaac ca 
[209,20] na bhinno 'rtha ity ekasyaarpite bhraantabhaave yadi na pratyak.sapratibhaaso bhraanta.h, tadaanya-
[209,21] pratibhaasa eva bhrama iti bruuma.h | eva.m piitaabhaase govikalpe ca samaano nyaaya.h | nanu 
[209,22] kvacit kasyacid aaropa.h kuta"scid saad.r"syaad bhavati | na ca vikalpapratibhaasavat 
[209,23] sa.mbhinnaakaara.m janmaantare 'pi ki~ncid upalabdham | 
[209,24] tat kuta.h kasya kva samaaropaad bhramo 'yam iti cetayam aparas tavaiva do.sa.h, 
[209,25] yad aya.m vikalpenaadhyak.sagamya eva gocaro naanyagocara iti nirvi.sayo 'pi na bhramo 'bhidhaatavya.h |
[209,26] asmaaka.m tu tadvi.sayo na bhavatiity etaavataiva prak.rtasiddhi.h | tad evaanyathaakhyaatiiti 
[209,27] tadgocara eveti cet? yathaa pratyak.sapurask.rtena ruupe.naasti tato 'tiriktasya vastuno 'bhaavaat 
[210,1] kasyaanyathaakhyaane kartavyam? tat tu na khyaaty evety ala.m bahubhaa.sitayaa | tasmaan na svalak.sa.na-
[210,2] pratibhaaso vikalpe.sv iti nyaaya.h | 
[210,3] tena yad aaha Vaacaspati.r; na ca "saabdapratyak.sayor vastugocaratve pratyayaabheda.h 
[210,4] kaara.nabhedena paarok.syaapaarok.syabhedopapatter iti, tan nopayogi | parok.sapratyayasya vastu-
[210,5] gocaratvaasamarthanaat | parok.sataa"srayas tu kaara.nabheda indriyagocaragraha.navirahe.naiva k.rtaartha.h | 
[210,6] nanu vastuvi.sayatve pratyayaabhedaprasa"nga.h tvayaivokta iti tatparihaare.naiva vastuvi.sayatva.m 
[210,7] siddham, na caanyad vastv astiiti tadvi.sayatva.m ceti cet, naiva.m, yata.h pratibhaasa(12a)-
[210,8] vaijaatyasyaatadvi.sayatvena vyaaptisaadhanaad asau prasa"ngo 'smadiiya.h | asmaakam api vyaapti-
[210,9] vigha.tanaayaiva prayatna e.sa.h | kaara.navaijaatyak.rte pratibhaasavaijaatye sa.mbhavini kuto vaa 
[210,10] tadvi.sayatvena vyaaptir iti? etad api kadaa yujyate? tadvi.sayatvamaatre.na vaa kaara.na-
[210,11] bhedo vyaapta.h "sakyo dar"sayitum | tat taavan naasti, kaara.nabhedasya vastuno 'pratiityaiva 
[210,12] caritaarthatvaat | atha na gavo satyodbhaavanam etat kaara.nabhedaad api sa.mbhaavyate prati-
[210,13] bhaasabhedas tadvi.sayatve piiti | sa.mbhaavyataa.m tarhi gaandhaaramadhurabodhayor apy ekavi.sayatva.m, 
[210,14] kaara.nabhedasya tatraapi sa.mbhavaat | nirvikalpasavikalpayor agnitvamaatrollekho 'stiity eka-
[210,15] vi.sayataa"svaasa.h | tatra tu na gaandhaaratvasya na vaa madhuratvasya tadubhayabodhayor ullekha iti 
[210,16] cetaho niruu.dhataa mahatii | aatyantikakaara.navaijaatyasya hi phalam etat | ekavi.sayatva-
[210,17] aa"svaasa.h punar antato vastuna ullekhaad bhavi.syati | sandehe kaara.navaijaatye 'vaantarasyaagnitvaader 
[210,18] ullekha.h | aatyantike tu sarvasaadhaara.nasya dharmasyeti na taavataivaatadvi.sayatvam |
[210,19] asti caavaastavadharmasya maadhuryasyaanuv.rttir gaandhaare 'pi | 
[210,20] anyaad.r"sa.m tan maadhuryam iti cet? vikalpanyastasyaapy agnitvam anyad eva | na caikaruupe 
[210,21] apy ullikhyamaane 'vaantaradharmapratibhaasayor ekavi.sayatvam, "suktirajatavat | na hi "sukti-
[210,22] pratibhaaso rajatavi.sayo rajatapratibhaaso vaa "suktivi.saya.h saadhaara.nadhavalatollekhe 'pi | 
[210,23] tasmaad yathaa 'gnivikalpe vastusphura.ne 'py avaantaradharmasya gardabhatvasyaasphura.naat na gardabha-
[210,24] vi.sayataa, tathaavaantarasyaagnitvasya sphura.ne 'pi svalak.sa.naakaarasya pratiniyatasyaasphura.naat 
[210,25] naanyadravyasphura.nam iti nyaaya.h, svalak.sa.nasyaivaagnidravyatvaat | tata.h kaara.nabhedo j~naana-
[210,26] pratibhaasasya bhedako 'stu | vastuvi.sayatva.m tu na dvayor api pratibhaasayor iti sthitam etat | 
[210,27] tasmaan na svalak.sa.na.m vi.saya.h "sabdaader iti siddham | 
[211,1] ki.m ca eva.m vidhini.sedhayor apohatvaaduccaara.nam eva na syaat | tau hi dharmi.no 
[211,2] vaa syaataam, dharmaa.naa.m vaa yathaa v.rk.so 'sti naasti vaa, v.rk.so niilo na vaa niila iti | 
[211,3] tatra prathama.h pak.sas taavan naasti | bhaavaabhaavaniyato hi v.rk.so v.rk.sa"sabdena codita iti bhaava-
[211,4] niyamapak.se 'stiiti vyartham, naastiity asamartham, virodhaat | abhaavaniruupa.ne tu viparyaya.h | 
[211,5] asti ca v.rk.sapada"srutau vidhini.sedhaapek.seti, bhaavaabhaavasaadhaara.no 'ya.m v.rk.sapadaad v.rk.sa-
[211,6] pratibhaaso na baahyo v.rk.sa iti nyaaya.h | 
[211,7] yat tu nyaayadar"sane taatparya.tiikaakaare.na jaatimadvyaktivaacyataa.m svavaacaiva prastutya 
[211,8] anantaram eva na ca "sabdaarthasya jaater bhaavaabhaavasaadhaara.nya.m nopapadyate, saa hi svaruupato 
[211,9] nityaapi de"sakaalaviprakiir.naanekavyaktyaa"srayatayaa bhaavaabhaavasaadhaara.nii bhavanty asti-
[211,10] naastisa.mbandhayogyaa | vartamaanavyaktisa.mbandhitaa hi jaater astitaa | atiitaanaagatasa.mbandhitaa
[211,11] ca naastiteti | sandigdhavyatirekitvaat (12b) anaikaantika.m bhaavaabhaava-
[211,12] saadhaara.nyam anyathaasiddha.m veti vilapitam, taavataa taavan na prak.rtak.sati.h | jaatau bhara.m 
[211,13] nyasyataa svalak.sa.naavaacyatvasya svaya.m sviikaaraat | 
[211,14] api ca jaatir apy astyaadipadaprayogaat praag abhidhiiyamaanaa "sabdena vartamaanavyakti-
[211,15] sa.mbaddhaa vaa abhidheyaa, atiitaanaagatavyaktisa.mbaddhaa vaa, ubhayasa.mbaddhaa vaa, asa.mbaddhaa veti 
[211,16] pak.saa.h | na caikatraapi traa.na.m praaciinacodyacatura.h k.samate | prathame pak.se hi bhaavaniyama.h 
[211,17] dvitiiye tv abhaavaniyama.h | t.rtiiye 'pi yadi sadasadvyaktiyogaad asyaa.h sattvaasattvavyavahaara-
[211,18] manoratha.h, tathaa yair yair aa"srayair vartamaanavyaktiyogo 'syaa vyavahriyate, yair yair vaatiitaanaagata-
[211,19] vyaktiyoga.h, taan aa"srayaa.ms tathaiva pratipaadayet "sabda.h | na hy anyathobhayavyaktisa.mbaddhaa 
[211,20] pratipaaditaa bhavati | tathaa ca sati sa evaastyaadipadaaprayogaprasa"nga.h || 
[211,21] athaiva.m mati.h yat tadubhayavyaktisa.mbandhiruupa.m tad asyaa.h "sabdena coditam eva, na tu 
[211,22] tatsa.mbandhiniinaam ubhayiinaa.m vyaktiinaa.m pratiiti.h | na hy ekasa.mbandhipratiiti.h sa.mbandhyantarapratiitim
[211,23] ava"syam anvaakar.sati putraadipratiitivad iti cet? eva.m sati sa.mbandhinaam apratiitau na sa.mbandhasya
[211,24] api pratiiti.h | yata.h,
[211,25] dvi.s.thasa.mbandhasa.mvittir naikaruupapravedanaat |
[211,26] dvayasvaruupagraha.ne sati sa.mbandhavedanam || (PVA II 3)
[212,1] tato yathaa tattvata.h kasyacit putro 'pi pit.rsa.mbandhaanavadhaara.ne puru.samaatraruupa.h pratiito 
[212,2] gha.tavat svatantra.h, tathaa saamaanyasa.mkhaatam api vastu svatantra.m pratiiyamaana.m na saamaanyaruupatayaa 
[212,3] pratiiti.m bhavatiiti caturthapak.sapratik.sepa.h | tad api sa.mbandhinaam anaak.sepaad astyaadipadaaprayoga.h 
[212,4] siddha.h, svatantre hi tasmin ni"sciiyamaane tasyaiva bhaavaabhaavaabhyaam astyaadiprayoge.na bhaavyam, 
[212,5] naanyasya | sa.mbandhaavadhaara.ne 'pi hi naikasa.mbandhino bhaavaabhaavaabhyaam itarasyaastyaadipada-
[212,6] prayoga.h | na hi caitrasya bhaavaabhaavaabhyaa.m tatputratvenaavadhaarito 'pi maitro 'sti naasti 
[212,7] veti sa.mbandham arhati, ki.m puna.h sa.mbandhaabodhi saamaanyam? anyaad.r"sas tatra sa.mbandha iti 
[212,8] cet? kiid.r"so 'pi vaa bhavatu, pratiitim anaaruu.dha.h punar asatkalpa eveti naanyadiiyabhaavaa-
[212,9] bhaavaabhyaam aya.r"salaakaakalpasya pratiitasyaastyaadipadaprayogo yogam anveti, atiprasa"ngaat | 
[212,10] svaruupa.m caasya sadaac\vasthaayi pratipaaditam ity astipadavaiyarthya.m, naastipadavirodha"s ca tadavastha.h | 
[212,11] tasmaan naanyathaasiddha.m bhaavaabhaavasaadhaara.nyam ekaantika.m ca baahyavi.sayatvasaadhane 
[212,12] vikalpapratibhaasasya | niyamavatii hi vi.sayavyavasthaa nimittavattayaa vyaaptaa | 
[212,13] na ca vi.sayasadasattaaprasaadhanaad anyat nimittam upapadyate, atiprasa"ngaat | tatas tadabhaave 
[212,14] vyaapakaabhaavaad abhavantii vi.sayavattaa sadasattvaprasaadhana eva niyamyamaanaa tena vyaapteti 
[212,15] tadvirodhini katham avati.s.t.ret? yaj j~naana.m yatra bhaavaabhaavasaadhaara.napratibhaasa.m, na tena tasya 
[212,16] vi.sayavattvam, (13a) yathaa goj~naanasyaa"svena | baahye ca bhaavaabhaavasaadhaara.napratibhaasa.m 
[212,17] v.rk.savikalpaj~naanam iti vyaapakaviruddhopalabdhi.h | tadvi.sayatvavyaapakasya bhaavaabhaavaprasaadhanasya 
[212,18] hi viruddha.m tadaprasaadhanaruupa.m saadhaara.nyam | eva.m jaatimadvyaktivacane 'pi do.sa eva | 
[212,19] vyakte"s cet? pratiitisiddhi.h, jaatir adhikaa pratiiyataa.m maa vaa, na tu taddo.saan mukti.h | 
[212,20] yac cokta.m kaumaarilai.h, sabhaagatvaad eva vastuno na saadhaara.nyado.sa.h, v.rk.satvam hy anirdhaarita-
[212,21] bhaavaabhaava.m "sabdaad avagamyate, tayor anyatare.na "sabdaantaraavagatena sa.mbadhyata iti | tatraapi 
[212,22] v.rk.satvam iti yadi jaatir vivak.sitaa, tadaa \tadda.sa.nenaiva(tadduu.sa.nenaiva) nirv.rti.h | athaaparaam.r.s.tabhedaabhedam eva 
[212,23] v.rk.satvam, tadaa tad ava"syambhaave 'bhaave vaa niyata.m, "sabdena ca tathaiva khyaapitam iti kim astyaadipadenaadyaapi? 
[212,24] syaad etat | tanniyatatve 'pi v.rk.satvaa"nga eva "sabdena codito na sattvaasattvaa"nga 
[212,25] iti cet? tayor a.m"sayos tarhi bheda.h kaalpanikas taattviko vaa? kaalpanikatve iya.m
[213,1] gavyavastuniiva pratiyatii "saabdii buddhi.h katha.m vastuvi.sayeti siddham | taattvikatve v.rk.sa.h 
[213,2] sann iti saamaanaadhikara.nyaanupapatti.h, gha.tapa.thavat | ekavastuniyatau dharmaav iti nyaaya-
[213,3] dar"sanavitpratik.sepo vak.syate | bhedaabhedapak.so 'pi k.sipto 'nyatra | yac ceda.m na ca pratyak.sasyeva 
[213,4] "sabdaanaam arthapratyaayanaprakaaro yena tadd.r.s.ta ivaastyaadi"sabdaapek.saa na syaat, vicitra"saktitvaat
[213,5] pramaa.naanaam iti | tad apy ekaarthatve bhinnaavabhaasaduu.sa.nena duu.sitam | tato yadi 
[213,6] pratyak.saarthapratipaadana.m "sabdena tadvad evaavabhaasa.h syaat, abhava.m"s ca na tadvi.sayakhyaapana.m k.sasmate | 
[213,7] tad asyaapi vicitra"saktitva.m pramaa.naanaa.m vastusvaruupaanubhavaadhyavasaayamaatrak.rtam eva, naikaarthatve 'pi
[213,8] pratibhaasabhedak.rte, tadbhede ekaarthataayaa.h pramaa.nabaadhitatvaad iti | tasmaad avasthitam etan na 
[213,9] svalak.sa.naabhidhaane dharmi.no vidhini.sedhaayoga iti k.rta.m padaprayoge.neti | 
[213,10] naapi dharmaa.naa.m, v.rk.sapadena hi dharmi.no 'dhyak.savat sarvaatmanaa pratipaaditatvaat 
[213,11] ko 'vakaa"sa.h padaantare.na niilatvaadividhini.sedhayo.h pramaa.naantare.na vaa? Pratyak.se 'pi 
[213,12] pramaa.naantaraapek.saa d.r.s.teti cet? bhavatu tasyaapy ani"scayaatmakatvaad anabhyastasvaruupavi.saye | 
[213,13] vikalpas tu svaya.m ni"scayaatmako yatra graahii tatra kim apare.na? asti ca "sabdali"ngaantaraapek.saa |
[213,14] tato na vastusvaruupagraha.h, ki.m tv ekadharmacchaayaanukaarivikalpodayasa.mvedanam eveti 
[213,15] siddham | na siddham, bhinnaa hi jaatyaadayo dharmaa.h paraspara.m dharmi.na"s ceti jaatyekadharma-
[213,16] dvaare.na pratiite 'pi "saakhini dharmaantaravattaayaa na pratiitir iti ki.m na bhinnaabhidhaanaadhiino 
[213,17] dharmaantarasya niilacaloccaistaratvaader avabodha.h? 
[213,18] tad ayuktam, yadi hi bhedaad dharmi.na.h pratiitaav api na dharmaa.naa.m "sabdali"ngadvaare.na 
[213,19] bodha.h, indriyadvaare.naapi maa bhuut | athendriyasya sa.myogasamavaayabalaat sannik.r.s.te dharmi.ni 
[213,20] (13b) samavaayaadisannikar.sabhaajo dharmaa api pratiitigocariibhavantiity ucyate, li"ngasyaapiiya.m 
[213,21] saamagrii na khalu kalayaapi hiiyate | "sabdasya tu yady api na vaacyena saha sa.myogasamavaayau, 
[213,22] vaacyavaacakalak.sa.naa tu pratyaasattir i.s.taiva, tadabhaave vaacyapratiiter evaabhaavaprasa"ngaat | 
[213,23] pratiitau vaa kiid.r"sii sa.myogaader apek.saa? etac ca svaabhaavikasa.mbandhaavalambinaam api li"ngaad 
[213,24] vastupratiitau tulyam | na ca "sabdadvaare.na pratiitau prav.rttinimittarodhinii vyavadhaana"sa"nkaa | 
[213,25] jaatimatii hi vyakti.h sak.rd eva "sabdaad avasiiyate bhavataam | krame.na tv ekaikabodhaan na kadaapi 
[213,26] jaatimadvyaktibodha.h syaat | na ca ni"scayakramopalambha.h | tasmaat jaatir adhikaa pratiiyataa.m 
[213,27] naama, vyaktis tu dharmi.nii pratiiyamaanaa na svasamavetagu.nakriyaadiin apratipaadya svaasthyam aasaadayet |
[213,28] anyathaa pratyak.se 'py aparopaadhibuddhir anibandhanaa syaat | 
[214,1] athaiva.m sati "sabdair vyaktibodhanam evaastu kim upaadhisaahityasviikaare.neti cet? 
[214,2] tat kim idaanii.m bhavadupagamavaiyarthyaad bhaavai.h svabhaavaparityaaga.h kartavya.h? tad ayam
[214,3] aparas tavaastu do.so na vaa, na tu ki~ncid gocare j~naanasaadhanais tatsa.mbandhinaa.m bodham asaadhayitvaa
[214,4] sthaatavyam indriyavat | athendriyaad eva tathaa d.r.s.tam iti naanyatra prasa"nga iti cet? 
[214,5] eva.m tarhi t.r.navahnir indhanavikaarakriyaanaantariiyakadhuumotpaadanasamartho d.r.s.ta iti khaadiras
[214,6] tathaa na syaat | saamaanyena tu vyaaptir ubhayatraapiiti na vi"se.sa.h | tato yadi khaadire 
[214,7] vikaaravirahas tadaa naasau dhuumo 'pi tu vaatyaasa.mvalitadhuulinivaha.h | na vaa tatra dhuumadhvaja.h, 
[214,8] ki.m tu kaantimatpadmaraagaratnaraa"sira"smisa.mhatir ucchraayavatii | yadi punar asau dhuuma.h sa ca 
[214,9] dhuumadhvaja.h khaadire vaava"sya.m vikaara iti, tathaa yady asau dharmibodhas tatsaadhana"s ca "sabdo, 
[214,10] niyata.m tadaa"srayadharmabodhado.sa.h | na cet? tadaa"srayadharmabodha.h, tadaa naasau dharmibodho naapi 
[214,11] dharmibodhana.h "sabda.h | yat kvacit j~naanasaadhana.m tat tadiiyadharmaa.naa.m pratiitisaadhananiyata.m 
[214,12] yathendriyam | tathaa ca li"nga"sabdau parok.saabhimatasya pratiitisaadhanaavi.s.tau taveti svabhaava.h 
[214,13] prasa"ngahetu.h | na caiva.m, "sabdali"ngaantaraapek.sa.naat | yan na yatsamavetadharmabodhasaadhana.m na tat 
[214,14] tasya svaruupaj~naanajanakam, yathaa go"sabdas turage, turago vaa gardabhe, na bodhayata"s ca godhulidhuumo, 
[214,15] svavi.sayaabhimatasamavetadharmaantaram iti viparyaye vyaapakaanupalabdhi.h | jaatigu.nakriyaadi-
[214,16] rahitasya svapne 'pi dar"sana"sa"nkaavirahaad vastudar"sana.m tatsattaamaatrabhaavinaa dharmaantaraj~naanena 
[214,17] vyaapyata ity ubhayor api kalpanaabuddhau bhinnavad aabhaasamaanaanaam ap.rthakprathanapara.h | tad 
[214,18] varam abheda eva dharmaa.naam astu, (14a) sarvathaa vastupratiitisviikaare dharmaa.naa.m pratiiti-
[214,19] codyasya du.spariharatvaat, kim anubhavabhra.s.tabhedaabhyupagamena? svabhaavaa eva bhaavasya 
[214,20] jaatyaadaya.h | 
[214,21] yat tu bhaa.sa.na.m bhuu.sa.nasya, na ca yat svabhaavasa.mbandhi sa svabhaava.h, tathaa satyasa.mbandhitvam
[214,22] eva, na hi tad eva tena saadhyata iti | tad asat | svabhaavasa.mbandhiity atraiva svabhaava.h 
[214,23] kasyacid vastuno vivak.sita.h, na ca tayor bheda.h | bhede hi svabhaavatvam ity alaukikam etat | 
[214,24] tat katha.m tad eva tena sa.mbaddham iti parih.rtam, anyathaasya svabhaava iti .sa.s.thiinirde"saanupapatte.h |
[214,25] atha svabhaava iti jaatyaadir evocyata iti na do.sa eva, yadaa jaatyaadika.m 
[214,26] vivicya vastumaatrasvabhaavaparaamar"sa.h | na hy asau vastuna.h kevalasya svabhaavo na vaktavya.h | 
[214,27] sa eva ca yat svabhaavasa.mbandhiity atra vivak.sita.h, sa.mbandhi"sabdena jaatyaader vivak.sitatvaat | 
[215,1] tasmaad yato yad abhinnam api kalpanayaa bhinnam eva dar"sitam, tat tasya sa.mbandhiiti vyavahaaro 
[215,2] du.sparihara.h || 
[215,3] yac ca Vaacaspati.r; na caikooaadhinaa sattvena vi"si.s.te 'smin g.rhiite upaadhyantara-
[215,4] vi"si.s.tatadgraha.h, svabhaavo hi dravyasyopaadhir vi"si.syate, na tuupaadhayo vi"se.syatva.m vaa tasya 
[215,5] svabhaava iti | tad api plavata eva | na hy abhedaad upaadhuantaragraha.nam aasa~njitam, aakare 'py upakaarya-
[215,6] upakaaradvaare.na bheda.m purask.rtyaiva sarvaakaaragraha.naprasa~njanaat | "saktiinaa.m tu "saktimato.r("saktimato) 
[215,7] abheda ukta.h | tad anenaapi na sp.r.s.tam | 
[215,8] yat punas tatra duu.sa.na.m bhuu.sa.nena, suuryaadigraha.ne tadupakaaryaa"se.savasturaa"sigraha.naprasa~njanam
[215,9] uktam, tadabhipraayaanavagaahanaphalam, tathaa hiidam aakuutam | svaya.m vak.syamaa.nasamavaayani.sedha.m sthiriik.rtya bhavataa naiyaayikapravare.na pratyak.sakaale 'k.sasa.mbandham anubhavitari dharmi.ni 
[215,11] dharmaa.naa.m jaatyaadiinaa.m bhedaabhyupagamaad upakaaryatayaiva tadupakaaraka"saktyabhedaat pratipattir e.sitavyaa |
[215,12] na hy anupakaare kvacit kasyacit pratibandho bhedavata iti "saktyabhedaapaadanamukhenaaha,
[215,13] dharmopakaara"saktiinaa.m bhede taas tasya ki.m yadi |
[215,14] nopakaaras tatas taasdaa.m tathaa syaad anavasthiti.h || (PV I 54)
[215,16] iti | yat tu "saktir naama sahajaa jaatir aupaadhikii ca sahakaarisaakalyam ato bhinnaivety aalambanam, 
[215,17] tad duu.sayitvaa  k.sanabha"ngaadhyaaye kaaryakriyaaprav.rtta eva svabhaava.h "saktir ity eva 
[215,18] nirvaahitam | upakaara"s ca samaanakaaryaarjanasvabhaavo 'kaaryasyaapi sa.mbhavatiity api tatraiva 
[215,19] dhvastam | kaaryopakaaryayor api tattvato naasty eva bheda.h, vyavahaare punar apuurvotpattau sohaapohaat
[215,20] kaaryataa | puurvasthitaabhimaanavi.saye tu vi"se.saanubhavaad upakaaryatocyate | tattvatas tu 
[215,21] puurvasthita"s caadhunaa vi"si.s.ta"s ceti viruddham eva | tad iha sthiraabhimatajaatipuraskaare.na 
[215,22] cintaayaa.m kaaryataani.s.tha evopakaaryavyavahaara.h, tattvata eva ekaarthatayaa veti na do.sa.h | tad evam 
[215,23] ava"syaabhyupagantavyaayaam upakaaralak.sa.naayaa.m pratyaasattau suuryopakaaryaadibhir anubhavavyabhicaara.h 
[215,24] (14b) prasajyaayaata.h saadhaara.na evaavayo.h |
[216,1] yat tu Vaacaspati.r; svaabhaavika"s ca sa.mbandho vyakter jaatyaa saha nopakaaram apek.sata iti | 
[216,2] tatra na svaabhaaviko naama yathaa prasiddhaad anya eva ka"scit sa.mbandha.h ki.m tu sa.myogaadi-
[216,3] sattaayaam eva sa.mbandhinor vyabhicaaraavyabhicaare.nav.rttibhedaad aupaadhika.h, svaabhaavika"s ca 
[216,4] sambandha iti vyavasthaamaatram | etadvicaara"s ca vyaapticarcaayaam apek.sitavya.h | yathaa ca 
[216,5] jaatyaa saha vyaktes tadavyabhicaaraat svaabhaavika.h sa.mbandhas tathaa jaater api vyaktyaa sahaa-
[216,6] vyabhicaaraad eva, 
[216,7] nirvi"se.sya.m na saamaanya.m bhavet "sa"savi.saa.navat
[216,8] iti nyaayaat | tadanyo.h pratyaasattyantaraabhaavaat samavaayasya ca kalpanaamaatratvaad 
[216,9] yady upakaaryopakaarakabhaavo 'pi parasparam asann avanibiijavat, avyabhicaaraniyama eva 
[216,10] bhedaabhyupagamavyasaninaam atiprasa"ngaad anupapanna.h | upakaare hi svabhaavas tadvi"se.so vaa 
[216,11] tannaantariiyaka ity evaavyabhicaaraartho naanyatreti naatiprasa"nga.h | 
[216,12] tadabhaave tu dvidhaa tatparihaara.h svabhaavavaada.m samavaayabala.m vaavalambya | naadya.h 
[216,13] pak.sa.h, sarvasya yatra kvacana d.r.s.ta"sakter viparyaasanaprasa"ngaat | d.r.s.ta"s copakaaro vahni"silpijalaadau 
[216,14] dhuumakumbhabalaakaader avyabhicaarahetu.h | kevala.m kaalade"saadyapek.sayeti vi"se.sa.h | tato bhede 'pi 
[216,15] svabhaavaad evaavyabhicaaro nopakaara iti bruvataa niyamena saamarthyam apohitam | dvitiiya-
[216,16] pak.sa"s caasambhavii, samavaayasyaivaabhaavaat | ihedam iti buddhisaadhano hi samavaayo 'bhyupagata.h,
[216,17] sa ca buddhir na samaanasa.mketagrahatimiranikurambakarambitad.r"saam upaadeyaa, sarvasya 
[216,18] sarvaarthasiddhiprasa"ngaat | icchaamaatraparatantrodayatvaad vikalpaanaam | anyasya ca lokasya 
[216,19] naasty eva vivaadapade sarvatra saa buddhi.h, kaara.naabhaavaat | paraspararuupaasa.mkiir.navastudvaya-
[216,20] pratibhaaso hi kaara.nam ihedam iti saptamiiprathamaarthavibhaagam utkalayato vikalpasya, kumbhe 'mbha.rsa.mbhave 'pi kumbhamaatropalambhina.h sakalaanyakaara.nakalaapavatas tadabhaavaat | 
[216,21] taad.rgavasthasya ca pa"scaad dvitiiyopalambhamaatre bhaavaat | na caasau dvayapratibhaasa.h 
[216,22] kvacid api samavaayavi.saye 'stiiti sa.myogakalpanaavi.saya eva tadvikalpavi.saya.h | yatraanaatma-
[216,23] ruupaparihaare.na nobhayopalambho na tatredam iheti pratiitir anunmattasya, yathaa paatravadarayor
[216,24] ekaanupalambhe | naasti caatmaatmiiyaruupapratibhaasabhedena jaatitadvator anubhava iti kaara.naanupalabdhi.h |
[216,25] dhuumaagnivat kaaryakaara.nabhaavasya vivak.sitayo.h saadhanaan naanekaanta.h | tad amii 
[216,26] svaya.mk.rta"sabdenaarthaantaram upakalpayantas turagatulaam anupatantiity etad eva vak.syati,
[217,1] pa.tas tantu.sv ihetyaadi"sabdaa"s ceme svaya.m k.rtaa.h | (PV II 149)
[217,3] iti | nanu nirvikalpakabodhena dvyaatmakasyaapi vastuno graha.nam ity uktam, tat katha.m na 
[217,4] svaruupadvayapratibhaasa (15a) ity asiddhaa kaara.naanupalabdhi.h? tad etat paapiiya.h | na hi 
[217,5] pratyak.sagamye 'rthe paropade"sii gariiyaan | pratibhaaso 'pi tatheti cet? tad etad aayaatam,
[217,6] etaasu pa~ncasv avabhaasinii.su pratyak.sabodhe sphu.tam a"nglii.su |
[217,7] saadhaara.na.m .sa.s.tham ihek.sate ya.h "s.r"nga.m "sirasy aatmana iik.sate sa.h ||
[217,8] iti vaya.m hi taavac carmacak.su.sa.h cak.su.sii suduuram unmiilya "satak.rtvo niruupayanto 'pi naaparam 
[217,9] upalabhaamahe, bhavatas tv ad.r.s.tadevataaprasaadaat tathaa pratibhaase 'pi netarasya tathaa bodhasiddhi.h | 
[217,10] tena pratyak.sam eva dra.s.tavya.m yad ekam anekasaadhaara.na.m dra.ta.s.naa.m dar"sayatiity aacak.saa.na.h 
[217,11] Trilocano 'py anyalocaneneva vik.sata iti lak.syate | yac caaha d.r"syamaanaapi jaatir ap.rthagde"sa-
[217,12] vartitvaad vyaktito bhedena vyaktyantaravan na d.r"syata iti | tatraapi d.r"syate jaatir na tu 
[217,13] bhedeneti bruvataa niyamaad abhedena pratyak.sagocara ity ukta.m bhavati | yathaa ca pratyak.se.na g.rhiita.m 
[217,14] tavaiva samasta.m vastu, na khalu tatra baadhakasaadhakayor yoga.h | tata"s ca pratyayaanuv.rttis tu 
[217,15] vyaktita.h saamaanya.m bhetsyatiity upapattivar.nanam anavakaa"sam | yathaa spaar"sana.h pratyayo 
[217,16] gandhaadibhya.h spar"sa.m bhinattiity api na yuktam uktam | na hi gandhaspar"sayor apy abhedagraahi 
[217,17] pratyak.sam | 
[217,18] eva.m tarhi bhedena na d.r"syata iti bhedena na vyavasiiyata iti vyaakhyaayataam, tadaapi 
[217,19] d.r"syamaanaapi jaatir iti ki.m bhedenaabhedena veti vivak.sitam? yady abhedena, tadaa vyavasaayo 
[217,20] bhedenaabhedena vaastu, kim asya cintayaa, pratyak.se.naabhedasya siddhatvaat? atha bhedena d.r"syamaaneti 
[217,21] vivak.sitam? tat punar a"sakyam, pratibhaasabhedaabhaavasyoktatvaat | yuktyaa saadhyate pratibhaasa-
[217,22] bheda iti cet? tad etat lajjaakaram | yata.h,
[217,23] kasyacit pratibhaasena saadhyate 'pratibhaasi yat |
[217,24] pratibhaaso 'sya naasyyeti nopapattes tu gocara.h || 

(k.sa.nabha"ngaadhyaaye p.111)

[218,1] iti vivecitam asmaabhir ahetukaabhaavaprastaave | 
[218,2] ki.m ca yady ekaakaarapratibhaase 'pi pratibhaasaantara.m yuktisaadhyam abhyupeyate, tadaa 'nu.s.no 
[218,3] vahnir iti na pratyak.sabaadhyam abhidheyam, anu.s.napratibhaasasyaapi tatra sa.mbhavaat, vyaktau 
[218,4] jaatipratibhaasavat | 
[218,5] anu.s.napratibhaasasya citrabhaanau saadhanaabhaavaan na saamyam iti cet? tathaapi 
[218,6] sa.m"sayo 'stv iti katham anu.s.nasya baadhakam adhyak.sam, katha.m ca saadhanaabhaava.h, prameyatvasya 
[218,7] vidyamaanatvaat? avyabhicaarii hetur iti cet? vyabhicaaro 'pi saak.saat paramparayaa 
[218,8] vaa pratyak.saad eva | tatra ca vipariitapratibhaaso ni.seddhum a"sakya ity uktam | yadi caanaikaantikatayaa
[218,9] prameyatvaan na siddhir anu.s.nataayaa hetudo.saat tarhi d.r.s.tam anu.s.no 'gnir iti naaya.m 
[218,10] pak.sado.sa.h, tato 'nu.s.natvaabaadhanaat | saadhanam api naadhyak.sam | u.s.nam eva hi u.s.nam | 
[218,11] na punar u.s.naanu.s.nam | tasmaan niyatapratibhaasasa.mvedanam anyapratibhaasasya niyamena baadhakam 
[218,12] abhyupagantavyam akaamakenaapi, anyathaa prav.rttisa.mkarapraapate.h | tathaa ca,
[218,13] na hy ayam anala.m (15b) pa"syann ityaadi |
[218,14] tato yad oghapatitair udghu.syate, jaatimatii.su vyakti.su sa.mkete k.rte yatra yatra jaatidar"sana.m 
[218,15] tatra tatra tacchabdavaacyataapratiitir iti, tad asuutram ambara.m vi.tambayati, svalak.sa.navilak.sa.nasya 
[218,16] svapne 'py anupalak.sa.naat | ata eva svaruupamaatre.na g.rhiitaav upaadhitadvantau yojayato vikalpasya 
[218,17] praamaa.nyam i.s.ta.m yat tat pratyaadi.s.tam, puurva.m dvayadar"sanasyaivaabhaavaat | tasmaan na kaara.naanupalabdher asiddhi.h |
[218,18] asiddhi.h punar iheti pratyayasyeti kva samavaayavaartaa? vaarta.m caitad vyakter jaatyaa 
[218,19] saha svaabhaavika.h sa.mbandha iti? tata"s ca yady apy upaadhitadvataa.m bhedavaado du.sparihara.h, tadaa 
[218,20] upakaaralak.sa.naayaam api pratyaasattau samaanade"sasyaiva graha.ne vastugraahi.na.h "saktir iti samaana.h suuk.smopakaaryavyabhicaaraparihaara.h | 
[218,21] tasmaad ekadharmadvaare.naapi vastusvaruupapratiitau sarvaatmapratiite.h kva "sabdaantare.na 
[218,22] vidhini.sedhaavakaa"sa iti kim adyaapi kevalav.rk.sapadena? tata"s ca kva saamaanyasaamaanaadhikara.nya-
[218,23] vi"se.sa.navi"se.syabhaavavyavasthaa? yadaa tu,
[218,24] ekaartha"sle.savicchede eko vyaapriyate dhvani.h |
[218,25] li"nga.m vaa tava vicchinna.m vaacya.m vastu na ki~ncana ||
[219,1] yasyaabhidhaanato vastusaamarthyaad akhile gati.h |
[219,2] bhaven naanaaphala.h "sabda ekaadhaaro bhavaty ata.h || (PV I 129-30)
[219,4] vastuni hi vaacye sarvaatmanaa pratipatter vidhini.sedhayor ayoga.h | yadaa punar anaadivitatha-
[219,5] vikalpaabhyaasavaasanaava"saad ekavyaav.rttyaakaara"sekharaa buddhir eva kuta"scid vaasanaaprabodhaad 
[219,6] udayam aasaadayati, tadaa vastugraha.nasaamaarthyabhaavinaam uktado.saa.naa.m kvaavakaa"sa.h? tathaa hi 
[219,7] v.rk.sa ity ukte dhavakhadiraadisaadhaara.naruupapratibhaasava"saat saamaanyaam av.rk.saapohaparamaartham 
[219,8] avasthaapyate | tac ca ruupam apratik.siptaupaattasattaasaadvalaadibhedatayaa padaantaraprayogasaapek.sam 
[219,9] ity ekatra dharmi.ni dharmyantaranibandhanair iva sanniilacalaadipadai.h saamaanaadhikara.nya.m ca, 
[219,10] tadaa buddhyanurodhata.h ekabhedacodanaapek.saayaa.m v.rk.sasya sattvam iti bhedanirde"sa"s ceti 
[219,11] dvividho 'pi vi"se.sa.navi"se.syabhaava.h siddha.h | eva.m ca sati yathaa p.rthviiruhe paatho 'gni-
[219,12] sa"ngamaad upacayaapacayau d.r.s.tau, ekatvaaropaac ca sa evaaya.m paadapa iid.r"so jaata iti pratiiti.h, 
[219,13] sa ca dharmaa.naa.m tatsa.mbandhayogyaanaam anudaye 'pi tadyogya iva vyavasiiyate, tathaa vikalpe 'pi 
[219,14] v.rk.saakaaro dharmaantaraapratibhaase 'pi tadyogya iti niilo na phalina ityaadiprayoge copa
[219,15] cayaapacayabhaag iva bhaasate sa eveti caavasiiyate, na tathaa baahyo jalaadisamparkavac chabdocchaara.na-
[219,16] kaale 'py upacayaapacayavaan | etac ca na baahyavi.sayatve yuktam, yathaapratibhaasam 
[219,17] atattvaat, yathaatattva.m caapratibhaasanaat | ata eva caitrasya gaur gomaan maitro naa"svavaan iti 
[219,18] bhinnavi"se.sa.naapek.sayaapi na padaantaraprayogayoga.h, tatk.rtopacayaapacayapratibhaasasya bahirabhaavaat |
[219,20] tasmaat buddhivilaasa evai.sa.h | yatra caaya.m viplava.h paramparayaa paraapo.thavastunaantariiyaka.r
[219,21] (16a) tatraabhimataarthakriyaak.rtaartho janas taad.r"sa.m vi"se.sam uuhitu.m na prayatnavaan, naapi 
[219,22] k.sama ity anavacchinno vyavahaara.h visa.mvaade 'pi m.r.sedam iti na vyavasthaapayati | na punar anyadaapi 
[219,23] baahyenaavi.sayatvam iti "saastrakaaraa.naam apy abhyuuhasa.mbhavaat kaa parasya kathaa? tasmaan na 
[219,24] svalak.sa.nasya "sabdaadigocaratvam iti sthitam ||
[219,25] eka.m dharmi.nam aakalayya vividhavyaav.rttidharmaa"sraya.m
[219,26] tatraikaikavidhaanabaadhanavidhaavaayavyayaabhaasinam |
[219,27] mukhyaa buddhir iya.m yathaa bhramayati bhraamya.ms tathaaya.m janas
[219,28] tattvaa.m"sena k.rtaarthataam upagato nopaplava.m manyate ||
[220,1] ity sa.mgraha"sloka.h || 
[220,2] naapi saamaanyalak.sa.nasya | tathaa hi uttaratiire sarita"s caranti gaava iti vaakye 
[220,3] gavaadi"sabdaat saasnaa"s.r"ngaalaa"ngulaadayo 'k.saraakaaraparikaraa.h sajaatiiyabhedaaparaamar"saat 
[220,4] sa.mpi.n.ditapraayaa.h pratibhaasate, na ca tad eva saamaanyam,
[220,5] var.naak.rtyak.saraakaara"suunya.m gotva.m hi kathyate | (PV II 147)
[220,7] na caaparam aakaa"savat ki~ncit pratibhaati | anyathaa gotvaa"svatvavikalpayor avi"se.sa-
[220,8] prasa"ngaat | tad eva hi jvaladbhaasutaakaaramaatram akhilavyaktaav atyantavilak.sa.nam api svalak.sa.nena 
[220,9] ekiikriyamaa.na.m saamaanyam ity ucyate | na tu tatsaamaanyam eva taasaam, buddhaakaaratvenaanyatraanugamaat |
[220,10] "saastra.m hi;
[220,11] buddher avyatirikta.m ca katham arthaantara.m vrajet | (PV I 71cd)
[220,13] na caalocanaanantarajanmaniindriyaarthajanyatyaabhimate so 'ya.m, taad.r"so 'ya.m, gaur ayam iti vaa 
[220,14] vikalpe 'rthaantarapratibhaasa.h | yathaa tu sa.mpi.n.ditaakaaram alaukikam aatmani pratibhaasamaana.m 
[220,15] pura.h pratibhaasini pi.n.de yojayati, tathaa tasya baahyasyaabhaavaad bhraantir evaasau, ke"saprakaa"savat | 
[220,17] baadhakaad evam iti cet? nanu prayatnapra.nihitapaa.nipratighaataadyabhaavaat ke"sapaa"se 
[220,18] visa.mvaada.h, prastute tu yadi paribhaavako bhavati sa eva vyaktavyaktyanubhavo baadhaka.h kim 
[220,19] apare.na? janasya tu vivecanaasaamarthyam ity uktam eva | katha.m vaa karapratighaataadiviraho 'dyaapi 
[220,20] na baadhaka.h? ta eva hi "s.r"ngaadayo yathaasthaananive"sino 'spa.s.taruupaa aprati.s.thitade"sada"saa-
[220,21] vi"se.saa de"sakaalaadibhedaad anantamuurtaya.h sa.mkiiryamaa.naa ivaadyaapi bhaasante, te.saa.m pratighaataadi-
[220,22] niyatatvaat kiid.r"sa.h ke"saadibhyo bheda.h, yato naatra baadhakam iti syaat? 
[220,23] tasmaad vaasanaava"saad buddher eva tadaatmanaa vivarto 'yam astu, asad eva vaa tadruupa.m 
[220,24] khyaatu, vyaktaya eva vaa sajaatiiyabhedatira.skaare.naanyathaa bhaasantaam, anubhavavyavadhaanaat
[221,1] sm.rtipramo.so vaabhidhiiyataam, sarvathaa bhraantir eveya.m bahirapek.sayaa saamaanyavaartaa, 
[221,2] idantayaa ca purovartivastvanubhavaprabhavatayaa bhavitu.m yuktaiva | nanu bhraantihetavas timiraa"subhrama.na-
[221,3] aadaya indriyavikaarakaari.na.h pariga.nitaa eva | na ca tatraikasyaapi sannidhir iti 
[221,4] katham iyam aakasmikii bhraanti.h? atha nirvikalpakabhraanter eva hetavas te, iya.m ca maanasii 
[221,5] bhraantir iti manyase? (16b) saapy aaropyaaropavi.sayayo.h saad.r"syadar"sananibandhanaiveti 
[221,6] taad.rgavibhaagaabhaavaat katha.m maanasyaapi bhraanti.h? sarvaa ca bhraanti.h saad.r"syanibandhanaiva, 
[221,7] na khalu janmaantare 'pi sad.r"sadar"sanam antare.na bhavitum arhati | na ca sa.mbhinnaakaara.m ki~ncij 
[221,8] janmaantare 'pi d.r.s.tam iti katha.m tadaaropa.h? aho mahat pauru.sam! tathaa hi nirvi.sayatva.m 
[221,9] taavad uktena krame.na na cet? parihartu.m "sakyate, bhraantivyavahaara.m kuryaat maa vaa, taavataiva 
[221,10] prak.rtasiddhe.h kim atra nirbandhena? 
[221,11] yat punar aakasmikatvam ukta.m tad ayuktam, janakasaamagriibhedasya bhvataapy ava"syasviikara.niiyatvaat |
[221,12] katham anyathaa indriyaarthau nirvikalpakaj~naanajanananiyatau d.r.s.tau vikalpam 
[221,13] utpaadayata.h? tasmaat puurvapi.n.dadar"sanasmara.nasahakaari.naatiricyamaanasaamarthyeya.m saamagrii 
[221,14] vikalpam utpaadayatiiti nirvi.saya.m j~naanam utpaadayaty evaartha.h, nirvi.sayataani.s.thatvaad vikalpataayaas
[221,15] tada.m"sena | tad vara.m vijaatiiyavikalpavad vispa.s.tapratibhaasaad anubhavaad bhinna eva 
[221,16] sajaatiiyavikalpo 'piity eva saadhu, tasmaan na jaatisiddhir adhyak.saat | 
[221,17] naapy anumaanaat, adhyak.sagocaratayaiva kenacid agnidhuumavat kaaryakaara.nabhaavasya 
[221,18] grahiitum a"sakyatvaat | saamaanyena tu j~naanajanmani yathaa parid.r.s.takaara.nebhya.h kaara.naantaram 
[221,19] apek.sa.niiyam indriyavat kadaacit sidhyet yadi sakalaanyakaara.nasannidhau kadaacid abhimata-
[221,20] j~naanakaaryaabhaava.m vibhaavayet | na caiva.m prastute "sakyam | yadaa hi pi.n.daantare 'ntaraale 
[221,21] vaa gobuddher abhaava.m dar"sayet, tadaa gopi.n.dasyaivaab.raavaat abhaavo gobuddher upapadyamaana.h 
[221,22] katham arthaantaraapek.saam aak.sipet, yatas tad eva gotvam iti pratyaa"saa syaat? nanu go-
[221,23] pi.n.da iti gotvaad eva saamaanyaad anyathaa turagapi.n.do 'pi gopi.n.da.h syaat | yady eva.m 
[221,24] gotvam api saamaanya.m gopi.n.daad eva, anyathaa turagatvam api gotva.m syaad iti samaanam | na 
[221,25] caad.r"sasya saamaanyasya bhaavaabhaavau kvacit ni"scetu.m "sakyau pi.n.davad iti na ki~ncid etat | 
[221,26] athaapi syaad yadi baahuleyapi.n.daabhaavaat turage na gobuddhi.h, "saabaleye 'pi maa bhuut, 
[221,27] svalak.sa.nasya kvacid ananvayaat | satyam ananvayi svalak.sa.nam, yathaa tu svajaatiiya-
[221,28] pi.n.daantaradar"sanasmara.navati pratipattari tadaakaarapratyavamar"sajananasaamarthya.m baahuleyasya 
[222,1] tathaa "saabaleyasyaapi | tato naika eva gopi.n.do pi tu taad.rg vikalpaarohi.na.h sarva eva 
[222,2] pi.n.daa.h | atas turage na gopratyaya.h | 
[222,3] nanu saamarthya.m "saktir iti jaatir evocyate | saa hi "saktir bhinnaa vaa syaad abhinnaa 
[222,4] vaa? yady abhinnaa, tadaa svalak.sa.navad ananugaaminiiti netara.h "sakta.h | atha bhinnaa, anya-
[222,5] saadhaara.no ca, tadaa jaatir evaasaav iti naamni vivaada.h | atrocyate | abhinnaiva saa 
[222,6] prativastu, yathaa tv eka.h "saktasvabhaavo bhaavas tathaa 'nyo 'pi bhavan kiid.r"sa.m (17a) do.sam 
[222,7] aavahati? yathaa hi bhavataa.m jaatir ekaapi samaanadhiidhvaniprasavahetur anyaapi svaruupe.naiva 
[222,8] jaatyantaravirahaat, tathaa 'smaaka.m vyaktir api nirapek.saa svaruupe.naiva bhinnaapi hetu.h | tat 
[222,9] tu svaruupa.m vyakte.h kaara.naparamparaapratibaddham | 
[222,10] yat tu Trilocana.h, a"svatvagotvaadiinaa.m saamaanyavi"se.saa.naa.m svaa"sraye.su samavaaya.h 
[222,11] saamaanyam ity abhidhaanapratyayayor nimittam iti | tat samavaayaniraakara.nenaivaapahastitam | 
[222,12] samavaaya eva vaa svaruupe.naiva nimittam iti na d.r.s.taantak.sati.h | na ca jaatisamavaayayo.h 
[222,13] sahakriyaakalpanenaanyonya"saktitvam, tadaa hi svaruupe.naikasyaapi janakatvam iti saamaanyaabhidhaana-
[222,14] dhiyor datto jalaa~njali.h | svaruupe.na janakaanaam eva hi biijaadiinaa.m sahakaari-
[222,15] saakalyam aupaadhikii "saktir iti svaruupe.na janakatvam ava"syavaacyam iti samavaayaavalambana.m 
[222,16] vi.tamba.h | na ca tadvyaapaaravirahe tadaakaaravedanodaya.h kaara.naantaramaatraat, anyathaanuv.rtta-
[222,17] aakaarasyaapi pratyayasya janmani svalak.sa.nair eva ki.m na nirv.rttir iti cintaapi jaate.h 
[222,18] samuulakaa.sa.m ka.sitaa syaat | aakasmikatve 'pi sa eva do.sa iti gale paadikayaa jaati-
[222,19] sviikaari.no 'nuv.rttapratyaye svaruupe.naiva jaativyaapaaram anavasthaabhayaat svayam evaanaaropita-
[222,20] jaatyantaraa.h sviikaarayitavyaa iti katha.m samavaayena parihaara.h? sa punar adhika.h sahakaarii 
[222,21] bhavatu maa vaa bhuut, jaatis tu jaatinirapek.saa svaruupe.na "saktimatii anuv.rttapratyaya.m janayati, 
[222,22] svabhaavasyaaparyanuyojyatvaan na vyaktir iti na raaj~naam aaj~naam antare.na "sakyam abhidhaatum | 
[222,23] etena seya.m pratyayaanuv.rttir anuv.rttavastvanuyaayinii katham atyantabhedinii.su vyakti.su 
[222,24] vyaav.rttapratyayavi.sayabhaavaanupaatinii.su bhavitum arhatiity apy uuhaprava-rtanam asya pratyaakhyaatam, 
[222,25] jaati.sv eva parasparavyaav.rttatayaa vyaktiiyamaanaasv anuv.rttapratyayena vyabhicaaraat | atha 
[222,26] jaatiinaam adar"sanaat kvaanuv.rttapratyayo yato vyabhicaara iti cet, na, abhyupagamavirodhasya
[223,1] anena krame.na pratipaadanaat | tathaa hi pratyayaanuv.rttir anuv.rttavastusaadhanaayopaniiyate, 
[223,2] saa caanuv.rttavastvabhaavanaantariiyikaa yady anuv.rttavastusiddhir iti ka ima.m vyaaghaatam uddho.thu.m 
[223,3] "sakto 'nyatra jaa.tyaat? ki.m ca kalpitaasv api jaati.su vyabhicaaras tadavastha eva kim atra 
[223,4] dar"sanena? 
[223,5] atha d.r"syamaane.sv arthe.su niyama ucyate- na, tatraapi viparyayabaadhakaabhaavaat pratibandha-
[223,6] anupapatte.h | saamaanyena ca vyabhicaaradar"sanaad anyatraapi "sa"nkaabiijam | yadi ca 
[223,7] d.r"syavi"se.saapek.sayaa saamaanyavyabhicaaraparihaara.h, tadaa na vaktavya.m yaa bhinne.sv abhidhaana-
[223,8] pratyayaanuv.rttir asaav anuv.rttavastunimitta, yathaa kusume.su suutram ity abhidhaanapratyayaanuv.rttis tathaa 
[223,9] ca go.su bhinne.su gaur ity abhidhaanapratyayaanuv.rttir iti | d.r"syamaananimittataayaam evaabhidhaana-
[223,10] pratyayaanuv.rtter anuv.rttavastunimittatayaa vyaapter vi"sraamaniyamaat | yukta.m caitat | na khalu 
[223,11] suutre 'pi (17b) dar"sanaavi.sayiik.rte.su suutrapratyayaanuv.rtti.h | savastuko hi vikalpo 'numaana.m 
[223,12] vinaa vastudar"sanakaarya.h siddha iti viparyayaat kaara.naanupalabdhyaa nivartamaanaanuv.rtta-
[223,13] vastunaa pratyayaanuv.rttivyaaptir d.r"syanimittataayaam eva vi"sraamyati, sati vastuvi.sayatve | 
[223,14] vastuvi.sayatvavivaade tu naaya.m niyama.h | 
[223,15] yat punar anena viparyayabaadhakam uktam, abhidhaanapratyayaanuv.rtti.h kuta"scin niv.rttya 
[223,15] kvacid eva bhavantii nimittavatii | na caanyan nimittam ityaadi | tan na samyak | anuv.rttam
[223,16] antare.naapy abhidhaanapratyayaanuv.rtte.h atadruupaparaav.rttasvaruupavi"se.saad ava"sya.m sviikaarasya 
[223,17] saadhitatvaat | tasmaat yathaa svalak.sa.naan niv.rttya gotvaa"svatvaadaav eva saamaanya.m saamaanyam
[223,18] ity abhidhaanapratyayaanuv.rtti.h kayaacit pratyaasattyaa bhavati, tathaa vyakti.sv api bhavatu, 
[223,19] etenaanun.rttavastuni(etenaanuv.rttavastuni) saadhye 'bhidhaanapratyayaanuv.rtti.h, tenaasyaa vyaaptau ca viparyayabaadhikaa 
[223,20] vyaapakaanupalabdhir ity ubhayam anaikaantikam iti veditavyam | pratyaasattir ity api naasty anya-
[223,21] vyaav.rtter anyaa | yathaa hi gotvam a"svasaamaanyaad vyaav.rtta.m tathaa"svatvadravyatvaadikam api, 
[223,22] eva.m yathaikaa govyaktir gota.h paraav.rttaa tathaa 'nyaapi | asyaa api bhedaabhedacintaamaukharye "saktivad evottaram | tata"s ca ye 'rthaa atadruupaparaav.rttyaa paraspara.m pratyaasannaas te 
[223,23] te.sv ekadar"sanaanantaram aparad.r.s.tau anuv.rttapratyayam utpaadayanti naanye | saiva ca "sakti.h, na 
[223,24] jaatyaatmaa | anyathaa,
[223,25] aatmaikatraapi so 'stiiti vyarthaa.h syu.h sahakaari.na.h | (PV I 164cd)
[224,1] etac ca k.sa.nabha"ngesahakaarivaadaad avadhaaryam | saa ca pratyaasatti.h kaara.naparamparaa-
[224,2] aayaatety anantaram uktam eva | ava"sya.m ca hetuk.rta.h pratyaasattivi"se.sa e.sitavya.h, yata.h ka"scid eva 
[224,3] vyaktayo jaatyadhi.s.thaanabhaajaniibhavanti netaraa.h | anyathaatve tu saamagriiniyamaac ca niyata-
[224,4] jaatimat kaarya.m bhavatiiti uktam aparimaatra.m bhuu.sa.nasya syaat | 
[224,5] tathaa ca sati,
[224,6] tulye bhede yayaa jaati.h pratyaasattyaa prasarpati |
[224,7] kvacin naanyatra saivaastu "sabdaj~naananimandhanam || (PV I 162)
[224,9] kim atra jaatyaa? 
[224,10] yat punar atra tenoktam aparam api kucodyam, na hy eva.m bhavati, yayaa pratyaasattyaa 
[224,11] da.n.dasuutraadika.m prasarpati kvacin naanyatra, saiva pratyaasatti.h puru.saspha.tikaadi.su da.n.disuutritvaadi-
[224,12] vyavahaaranibandhanam astu ki.m da.n.dasuutraadineti? etat kadaa "sobhate? yadi pramaa.nasiddha.m 
[224,13] saamarthya.m ki~ncit kvacid apalapyeta | yathaa hi, upasarpa.napratyayaadyaa"srayaa pratyaasattir da.n.da-
[224,14] suutrayo.h pu.msi spha.tike ca prasarpa.nahetu.h pratyak.saadipramaa.nasiddhaa, tatsa.mp.rktapuru.saspha.tikaanubhava"s
[224,15] ca da.n.disuutribuddher nibandhana.m siddha.m samayasmara.navata.h pratipattu.h, tathaa na gotvabhaavaabhaavaav
[224,16] anuvidhiiyamaaneya.m gobuddhir upalabdhaa, ki.m tv andhakaare karaamar.samaatram etad iid.r"saa kenacid
[224,17] bahvitavya.m gobuddhinibandhaneneti | tatra yady ava"syaabhyupagantavyena prakaaraantare.na 
[224,18] tatsiddhau na (18a) baadhas tat ki.m gurvitarayaa parikalpanayety ucyate? anyathaa tad api 
[224,19] kalpayitvaanarthakaartha"satakalpanam anivaaryam | yadi tu yathopasarpa.napratyayaade.h puru.saadau 
[224,20] da.n.daadisannidhir bhaavaabhaavam anuvidadhaano d.r.s.ta.h d.r.s.ta"s ca puru.saadau da.n.daadisannidhaanaanubhava-
[224,21] bhaavaabhaavaanuvidhaayii da.n.dyaadipratyayas tathaa kaara.nakalaapasya niyatajaatikataayaam eva 
[224,22] para.m vyaapaaro naikaamar"se | ekaamar"se punar iyam asau jaatir eva sa.mprati vyaapaaravatiity anubhuuyeta, 
[224,23] syaat tadapavaditur aparaadha.h, yaavataa samayamaatram etat, jaater anubhavaatikraantipratipaadanaat 
[224,24] iti kutas tadvaiyarthyacodana.m da.n.daadikam api vi.sayiikuryaat? evam anyatraapiid.r"si pratividhau baadhanam uuhyam |
[225,1] athaivam anumaanam, yad vi"si.s.taj~naanam tad vi"se.sa.nagraha.nanaantariiyakam, yathaa da.n.dij~naanam | 
[225,2] vi"si.s.taj~naana.m ceda.m gaur ayam iti pratyaya ity arthata.h kaaryahetu.h | vi"se.sa.naanubhavakaarya.m hi d.r.s.taante 
[225,3] vi"si.s.tabuddhi.h siddheti |atraanuyoga.h, vi"si.s.tabuddher bhinnavi"se.sa.nagraha.nanaantariiyakatva.m vaa 
[225,4] saadhyam, vi"se.sa.namaatraanubhavanaantariiyakatva.m vaa? prathamapak.se pak.sasya pratyak.sabaadhaa 
[225,5] saadhanaavadhaanam anavakaa"sayati, vastugraahi.na.h pratyak.sasyobhayapratibhaasaabhaavaat | vi"si.s.taj~naanatva.m 
[225,6] ca saamaanya.m hetur anaikaantika.h, bhinnavi"se.sa.nagraha.nam antare.naapi dar"sanaat | yathaa svaruupavaan 
[225,7] gha.ta.h, gotva.m saamaanyam iti vaa | dvitiiyapak.se tu siddhasaadhanam, svaruupavaan gha.ta ityaadivat 
[225,8] gotvajaatimaan pi.n.da iti kalpita.m bhedam upaadaaya vi"se.sa.navi"se.syabhaavasye.s.tatvaad agovyaav.rttaanubhava-
[225,9] bhaavitvaad gaur ayam iti vyavahaarasyeti | tad eva.m "saabdaadibuddhau na baahyasya svalak.sa.nasya 
[225,10] saamaanyalak.sa.nasya vaa pratibhaasa.h | na ca saamaanya.m pramaa.nasiddham iti pratipaaditam | 
[225,11] tadvad upaadhyantaraa.ni cintyaani || 
[225,12] yady eva.m katha.m tarhi,
[225,13] "sabdais taavan mukhyam aakhyaayate 'rtha.h |
[225,14] iti "saastra.m sa"ngatiyuktam? na hi tac ca tena pratipaadyate, na ca tajj~naane tatprakaa"sa iti 
[225,15] sa"ngati.h kaacid aaha,
[225,16] adhyaasata iti |
[225,17] dvidhaa vi.sayavyavahaara.h pratibhaasaad adhyavasaayaac ca | tad iha pratibhaasaabhaave 'pi paraapo.thasvalak.sa.nasya
[225,18] adhyavasaayamaatre.na vi.sayatvam uktam | tathaa ca tato 'pi vikalpaat tadadhyavasaayena vastuny eva 
[225,19] prav.rtter iti | atha ko 'yam adhyavasaayo naama vikalpaad anya.h, vikalpitam adhyavasitam ity anarthaantaratvaat?
[225,20] tat katha.m vikalpaad adhyavasaayeneti bhedanirde"sa.h? anyaapo.tha.m ca svalak.sa.na.m na 
[225,21] vikalpe parisphurati | adhyavasite vikalpita iti ka e.sa nyaaya.h, yato 'dhyavasaayaapek.satayaa 
[225,22] tad api vikalpasua vi.saya iti vyavasthaapyate? ki.m ca vikalpasyaavi.saya"s ca baahyam, graha.na.m 
[225,23] caasya "sabdena sa.myojyeti duryojyam | aatmani ca tan naastiiti vikalpo naama naasty eva, 
[225,24] (18b) tat kasya vi.sayacintaa? ag.rhiite ca svalak.sa.ne "sabdaat prav.rttir iti sarvatraa-
[225,25] vi"se.se.na prasajyeta, sarvasyaag.rhiitatvena vi"se.saabhaavaat | tata.h praaptir api naabhimatasya 
[225,26] niyamenety anumaanasyaapi viplava iti | 
[226,1] atrocyate, satyam ekaarthau vikalpadhyavasaayau kevala.m vikalpa"sabda.h "sabdaadi-
[226,2] yojanaanimittaka.h | adhyavasaayas tv ag.rhiite 'pi pravartanayogyataanimitta.h | yady api ca 
[226,3] vi"svam ag.rhiitam, tathaapi niyatavi.sayaa prav.rttir niyataakaaratvaad vikalpasya | niyata-
[226,4] "saktayo hi bhaavaa.h pramaa.naparini.s.thitasvabhaavaa na "saktisaa.mkaryaparyanuyogabhaaja.h, 
[226,5] asadutpattivat | sarvasya tatraasattve 'pi hi biijaad a"nkurasyaivotpatti.h, tatraiva tasya "sakte.h 
[226,6] pramaa.nena niruupa.naat | tathehaapi hutavahaakaarasya vikalpasya hutavahaarthakriyaarthina.h, 
[226,7] tatsmara.navato hutavahavi.sayaayaam eva prav.rttau saamarthya.m pramaa.napratiita.m katham atiprasa"ngabhaagi? 
[226,8] pratyaasatticintayaa ca taattvikasyaapi vahner jvaladbhaasuraakaaratva.m vikalpollekhasyaapiiti, 
[226,9] taavataa tatraiva pravartana"saktir jvalanavikalpasya na jalaadau | na ca saad.r"syaarope.na prav.rtti.m 
[226,10] bruuma.h, yenaakaare baahyasya baahye vaakaaarasyaaropadvaaraduu.sa.naavakaa"sa.h | ki.m tarhi? svavaasanaa-
[226,11] paripaakava"saad upajaayamaanaiva saa buddhir apa"syanty api baahya.m baahye prav.rttim aatanotiiti 
[226,12] viplutaiva | 
[226,13] yac chaastram, 
[226,14] de"sabhraanti"s ca na j~naane tulyam utpattito dhiya.h |
[226,15] tathaavidhaayaa anyatra tatraanupagamaad dhiya.h || (PV III 13)
[226,18] iti | tasmaan na ruupyaadivad aaropadvaare.na prav.rttir api tu tathaavidhaakaarotpattipratibaddha"sakti-
[226,19] niyamaat, yathaa "saalitvena "saalibiijam upaadaana.m niranvayodaye 'pi "saalya"nkura upaadeye, 
[226,20] "saalitvaadisthite.h sthairyaduu.sa.nena nirastatvaat | na ca vicaarakasya vastvadar"sana.m ni"scinvata.h 
[226,21] aprav.rttiprasa"nga.h sa"ngacchate, dar"sane 'pi hi prav.rttir arthakriyayaanvitayaa, arthakriyaapraapti"s ca 
[226,22] vastusattaaniyame | sa ca niyamo yathaa dar"sanaad vastupratibandhak.rtas tathaa vikalpavi"se.saad 
[226,23] api paaramparye.neti naanumaanam anavasthitam | "sabdaat tu kvacid arthasa.m"sayeneti praapter api 
[226,24] tatraaniyama.h | tasmaad adhyavasitam ity apratibhaase 'pi prav.rttivi.sayiik.rtam ity artha.h | 
[226,25] tato vikalpabuddhaav apratibhaase 'py adhyavasita.m na baahyasya baadhyate | ayam eva 
[226,26] caartho d.r"syavikalpayor ekiikara.nasyaabhedapratipattyaade"s ca | tata"s ca tac ca na pratiiyate tena 
[226,27] caabhedabhaasanam ity upaalambho 'sa.mbhaviiti dar"sitam, tadarthani.s.thaayaa.h k.rtatvaat | sa caagnir atra
[226,28] iti vyavasaayo yathaa kaayikii.m prav.rtti.m prasuute, tathaagnir mayaa pratiita iti vaacikiim api 
[227,1] prasuute | etadaakaaraanuvyavasaayaruupaa.m maanasiim api prasavati | eva.m sati yathaa vikalpena 
[227,2] ayam artho g.rhiita iti ni"scayas tathaa "sabdena sa.myojyety api, arthaakaarale"savac chabdaakaarasyaapi 
[227,3] sphura.naat | tasmaad yaavad arthagraha.naabhimaanavaan maanava.h (19a) taavad abhidhaanasa.myuktagraha.naabhimaanavaan
[227,4] apiity avasaayaanurodhaad eva vikalpavyavasthaa na tattvata.h | 
[227,5] aaha ca,
[227,6] na "sabdai.h sa.msarga.h kvacid api bahir vaa manasi vaak.sara-
[227,7] aakaaraakiir.na.h sphurati punar arthaak.rtilava.h |
[227,8] ubhaav apy aatmaanau yad api dhiya evaadhyavasitir
[227,9] nidhatte tau baahye vacasi ca vikalpasthitir ata.h ||
[227,10] ata eva ca tadabhimaanamlaanamaanasa.m vyaavahaarika.m prati pratyak.salak.sa.ne kalpanaapo.tha-
[227,11] vi"se.sa.nam upaadiiyate, suutrato 'pi vikalpaad adhyavasaayeneti bhedanirde"sa.h | tatraapi naayam 
[227,12] adhyavasaayadhvanir dharmi.na eva vikalpasyaabhidhaayaka.h prayukta.h, ki.m tu tadgatasyaadhyavasaana-
[227,13] lak.sa.nasya dharmasya | tad ayam artha.h, ad.r.s.te 'pi pravartanayogyataa naama yo dharmas tayaa vikalpaat 
[227,14] prav.rttir iti | j~naata"s ced artho vyavasthaapito 'dhyavasaayaat sa.mv.rttyaa, tato vi.sayavyavahaaro 'pi 
[227,15] labdha ity avasaayamaatre.na vi.sayatvam iti yuktam | 
[227,16] ata uktam,
[227,17] artha"s caiko 'dhyaasato vaacya iti |
[227,18] yad aaha bhaa.syakaara.h,
[227,19] katha.m tadvi.sayatva.m tatra pravartanaad iti | (PVA***)
[227,21] yas tu katham ad.r.s.te pravartanam ity aa"sa"nkyaad.r.s.ta eva sarvatra pravartanam ityaadisi.mhanaada.h, sa 
[227,22] na vipa~ncito 'smaabhir grandhagauravabhayaat | 
[227,23] eva.m svapratibhaase 'narthaadhyavasaayena prav.rtter ity atraapy anarthe svapratibhaase sati 
[227,24] adhyavasaaya.h puurvavat, arthas tv arthakriyaasamartho baahya ukta.h | tatparyudaasenaanartho buddhyaakaara.h |
[227,25]  eva.m sa vastv iti asann iti ca dra.s.tavyam | etac ca vaarttikavaacaiva sphu.tiik.rta.m 
[228,1] Saakaarasiddhau | arthaadhyavasaayena prav.rttir anumaanasyety api hi arthaadhyavasaayaanumaanam ity artha.h | 
[228,2] 2iikaakaarasya tu yathaa 'tra vyaakhyaana.m svaapohasiddhau tad dheyam eva, vistaraprasa"ngabhiityaana- 
[228,3] udbhaavitam asmaabhi.h | 
[228,4] yadi tarhi baahyasyaadhyavasaayena vaacyataa, katha.m buddhyaakaarasya? yac chaastram,
[228,5] anaadivaasanodbhuutavikalpaparini.s.thita.h |
[228,6] "sabdaartha.h trividho dharmii bhaavaabhaavobhayaa"sraya.h || (PV III 204-5)
[228,8] ityaadi |
[228,9] vikalpapratibimbe.su tanni.s.the.su nibadhyate |
[228,10] tato 'nyaapohani.s.thatvaad uktaanyaapohak.rc chruti.h ||
[228,11] vyatirekiiva yajj~naane bhaaty arthapratibimbakam |
[228,12] "sabdaat tad api naarthaatmaa bhraanti.h saa vaasanodbhavaa || (PV II 164-5)
[228,14] iti | na hi buddhyaakaare 'py adhyavasaaya.h "sakyo 'bhidhaatum, prav.rttivi.saye tasya vyavasthaapanaat |
[228,15] sa caarthakriyaarthino baahya evety aaha,
[228,15] bhaasate 'nyo 'rtho vaacya iti |
[228,16] baahyaad anyo buddhyaakaara ity artha.h | "sabdaadijanyaayaa.m buddhaav aakaaramaatrasya pratibhaasanaat sa 
[228,17] eva vi.saya ucyate, cak.su.sa iva ruupa.m vi.saya.h, na punar adhyavasaayaad iti bhaava.h | ukta.m ca,
[228,18] yathaapratiiti kathita.h "sabdaartho 'saav asann api (PV III 83)
[228,20] iti | asann iti tu yathaapratibhaasa.m bahirabhaavaat, bahirmukhaapek.sayaa ca cintaayaa.h 
[228,21] prakramaat | ayam evaartho yathaadhyavasaayam atattvaat, yathaatattva.m caanadhyavasaayaad iti | 
[228,22] adhyavasaayasya vikalpaparyaayatvaad yathaavikalpasphura.nam ity arthani.s.thaanaat | asadartha-
[228,23] prakaa"sanaader api yathaapratiiti bahirasattvam evaartha.h | bhraantitvam api bahirapek.sayaiveti sarvam
[229,1] anaakulam | na tu svasa.mvedanagocarasya j~naanaruupatayaarthatvaat ke"saadyaakaarasyevaasattaabhidhaana.m
[229,2] (19b) saadhu | ata eva vaacyatve 'pi,
[229,3] naakaarasya na baahyasya tattvato vidhisaadhanam |
[229,4] bahir eva sa.mv.rttyaa sa.mv.rtyaapi tu naak.rte.h || (***)
[229,6] na hy asandehasya vi.sayasya svasa.mvedyasyaakaarasya "sabdaadinaavidhini.sedhayoga.h 
[229,7] vaiyarthyaad asaamarthyaac ca | naapi vikalpaapratibhaasino baahyasya | vi.sayaapratipatter hi kasya 
[229,8] vidhir ni.sedho vaa syaat? tasmaad yathaa v.rk.sa"sabdena baahyo v.rk.so 'dhyavasaayaad abhidheyo 
[229,9] vyavasthaapita.h, tathaadhyavasaayaad eva baahyasya vidhir ni.sedho vaa vyavahriyate | yadaapi 
[229,10] kuta"scit prakara.naad buddhyaakaara.m ka~ncid vikalpaantare.naadaaya.h pariik.saa, tadaapi tadvikalpaad 
[229,11] baahya eva vidhini.sedhau |
[229,12] ta.m hi pataty arthe vivecayan | (PV II 220)
[229,14] iti hi "saastram | tasmaat tattvato nobhayor api vidhini.sedhau, sa.mv.rttyaa hi baahyasyaiva 
[229,15] du.spariharau ca | anyathaa sa.mvyavahaarahaaniprasa"ngaat | 
[229,16] etena ya.t .tiikaakaara.h aaropitasya baahyatvavi.sayau vidhini.sedhaav ity alaukikam anaagamam
[229,17] ataarkikiiya.m kathayati, tad apahastitam | na hi sa.mv.rtiparamaarthasatyadvayam anaa"sritya 
[229,18] kaacid vyavasthaa | tatra na taavad iya.m sa.mv.rti.h, lokaabhimaanaruupatvaat tasyaa.h, lokasya 
[229,19] ca baahya eva padasyaartho vihita.h prati.siddho vety avibhaagena vyaapii prav.rttiniv.rttyaa"sraya.h 
[229,20] abhimaana.h, naaropitasya baahyatvaadika.m sp.r"sati loka.h | naapy e.sa paramaartha.h | na hy avaacyasya 
[229,21] vidhini.sedhau | na ca vaacya.m ki~ncit tattvata ity aagama.h | tarkasyaapi naanyaa dik | 
[229,22] ki.m ca naanadhyavaseyasya vidhini.sedhau, na ca "sabdaad adhyavasaaya.h svalak.sa.naad anyatreti 
[229,23] svayam apy udghu.syate | ata.h kim aayaatam aaropitabaahyatvavidhini.sedhayo.h? pratibhaasaadhyavasaaya-
[229,24] dvaaraa ca sarvaa vyavasthitis tattvam asp.r"satii | tatraaropitam aaropitabaahyatva.m vaa na 
[229,25] pratibhaasasya vi.sayo, naapy adhyavasaayasya | tatraaropita.m taavan na pratibhaasaspar"si, yat svayam
[230,1] evaaha; ullekhaanubhavasamaanakaala.m samaaropa.nam apratibhaasaruupam evaavastu vikalpavi.saya 
[230,2] iti | ata eva tadbaahyatvam api na pratibhaasi, taddharmatvaat | adhyavasaayavastu baahyasvalak.sa.na-
[230,3] niyamaad eva nainayor ity alam enaam utthaapya | 
[230,4] aaropitam ity api kalpitam evocyate, kalpanaakarma ca pratibhaasam avasita.m ceti 
[230,5] dvayam | tat kutastyo 'yam aaropitaakhyo raa"sir apara.h? tasmaad buddhyaakaarabaahyaa"srayaiva 
[230,6] sa.mv.rtiparamaarthaabhyaa.m cintociteti | tathaavidhaarthakriyaavivak.saayaa.m ca ki.m vakradurgamaargaa"sraye.na
[230,7] ity alam atinirbandhena | sthitam etad adhyavasaayena baahyasya buddhyaakaarasya tu pratibhaasena 
[230,8] "sabdavaacyatvam ucyate iti | nanv eva.m vyaacak.saa.nena bhavatobhayaartharaa"ser a"se.sasya vaacyataa 
[230,9] sviik.rteti katha.m sarvadharmaanabhilaapyataasamarthanaartham idam avataaritam ity aaha,
[230,10] sthaapyata iti
[230,11] prayojanaantaram uddi"sya vyavasthaamaatram etat kriyate, adhyavasaayamaatre.na pratibhaasamaatre.na 
[230,12] (20a) vaa vaacyatvam iti | tathaa ca bahirvi.sayiikara.na.m tattvavyavasthaanamaatra.m g.rh.nata.h 
[230,13] taavad anyaapo.tha.m vi.saya ity ucyate upaadhiraa"sinira"sanapara.m, evam anyaapo.thaakaaro 
[230,14] vikalpasyaatmaa vi.saya iti samastabaahyanirasanaparam, na tu svasmin vi.sayatvasya 
[230,15] vi"sraamaayeti na virodha.h | 
[230,16] kuta.h punar etat? tatra tatra vi.sayataapratipaadane 'pi na vi"sraamo vivak.sita.h, 
[230,17] ki.m tv anyanirasane taatparyam ity aaha,
[230,18] vaacyas tattvato naiva ka"scid artha.h |
[230,19] iti | adhyavasaayasahaapohipratibhaasa.h saa.mvyavahaarikaapek.sayaa tattvato j~neyasya j~naana-
[230,20] vi.sayataam upanayati pratyak.savat | na hi pratibhaasamaatram avasaaya"suunyam anyaavasaayaakraanta-
[230,21] vyaapaara.m vaa prav.rttikaamasya vi.sayavyavasthaam arthe k.samate, gacchatt.r.naspar"savat, mariicaav udaka-
[230,22] aaropavat | naapy avasaayamaatram apetapratibhaasam, udakaaropavad eva | tasmaat prav.rtti-
[230,23] yogyatayaa vyaapta.m vi.sayavyavasthaanam ubhayaabhaavo vyaapakaabhaavena paribhuuyamaanam ubhayasa.mbhava-
[230,24] pratibaddham ekaviveke sviikriyamaa.na.m saa.mv.rtam eva | yatra j~naane yan na pratibhaasate yena vaa 
[230,25] yan naavasiiyate sa na tasya vi.sayo yathaa goj~naanasyaa"sva.h | na pratibhaasate ca "saabdaj~naane 
[230,26] svalak.sa.na.m, naavasiiyate caanena buddhyaakaara iti vyaapakaanupalabdhi.h | pratibandhasaadhanaat 
[230,27] naanekaanta.h | yady api caatyantaabhyaase pratibhaasamaatre.naapi prav.rttir vi.sayatva.m ca d.r.s.tam, 
[231,1] tathaapi sa evaabhyaaso naavasaayaad vinety avasaayasyaiva tat pauru.sam, tato yena yan naavasiiyate
[231,2] 'saty abhyaasa iti vi"se.sa.nam apek.syam | 
[231,3] nanu pratyak.se 'pi na g.rhiitak.sa.nasyaavasaaya.h, ki.m tu santate.h, na caasyaa.h pratibhaasa 
[231,4] iti kenaasyaapi savi.sayatva.m, k.sa.ne santatau cobhayaabhaavaat | anumaane tu pariik.saiva 
[231,5] vartate | na caanyat pramaa.nam asti, yasyobhayasa.mbhavena vi.saya.h ka"scid ity asa.mbhavam etat | 
[231,6] tad ekaikena vidheyatve sthitavi.sayakasthitir akhilasya baahyasyaantarasya vaa vaacyatvam iti | 
[231,7] atrocyate | tattvavyavasthaam aaha, ubhayasa.mbhavenaiva vi.sayatva.m, kevala.m saa.mvyavahaarika-
[231,8] apek.sayaa sa.mv.rter evaadharasa.mv.rtim apek.sya tattvam iti vyavahriyate, k.sa.nabhedaavataare sa.mvyavahaara-
[231,9] vilopaat vyaavahaarika.m prati pratik.sa.nak.sii.nataayaa abhaavaat, tattvata.h pratyak.se.nobhaya-
[231,10] sa.mbhavaabhaava.h, iti na do.sa.h | atha p.rthagjanasya d.r"syavikalpyayor apy abhedagraho niyata 
[231,11] evety avasito vahni.h pratibhaasita eveti cet, na, pratibhaasaantarasmara.nena tatpratibhaasa-
[231,12] bhramabhra.m"sasyak.rtatvaat | yathaa ca vikalpaoratibhaasaad anya eva vastupratibhaaso dar"sayitum 
[231,13] adhek.se "sakya.h, tathaa naadhyak.sapratibhaasaad anyo 'stiiti tatraiva vastupratibhaasavi"sraamaat 
[231,14] tadvijaatiiyasya vastupratibhaasataavyudaasa.h "sreyaat | tasmaad yuktam uktam,
[231,15] sthaapyo vaacyas tattvato naiva ka"scit |
[231,16] iti | (20b) athavaa vastvantaraavaacyatve 'pi tatraapohas tadvi"se.sa.natvena gamya iti 
[231,17] apohasya vaacyataa sviik.rtaiva | tathaapi katha.m sarvadharmaanabhilaapyatvam ity aaha,
[231,18] vaacyas tattvato naiva ka"scid artha iti |
[231,19] ayam abhipraaya.h | paryudaasapak.se taavad vasturuupavat tasyaapy adhyavasaayamaatrak.rta.m vaacyatvam,
[231,20] na pratibhaasaad adhyak.savat | prasajyapak.se punar anyaniv.rttimaatrasyaanyadaapi na vi"se.sa.h, 
[231,21] tathaapy asau naartha iti noktado.sa.h | \yada(yad) vaa ya.h "saastre, tasmaat siddham etat sarva"sabdaaviveka-
[231,22] vi.sayaa vikalpaa"s cety upasa.mhaara.h, tasyaarthani.s.thaam upasa.mhaare.naiva dar"sayati, 
[231,23] vaacyas tattvato naiva ka"scid artha iti |
[231,24] sa.mv.rtau pratibhaasaadhyavasaayamaatre.na vaacyataayaa dar"sitatvaat,
[231,25] tattvata ity aaha |
[232,1] tad ayam artha.h | yad etac chaastre viveka eva vaacya ity upasa.mh.rta.m tasya na ki~ncid vaacyam evaartha.h, 
[232,2] yathaa abhaavo bhavatiiti bhaavo na bhavatiity evaartha.h, tathaa apohasya vaacyateti vaacyataayaa 
[232,3] evaapoha ity artha.h | etac ca hetutrayavibhaagakara.naadinaa svayam eva "saastre.na sphu.tiik.rtam ity upapaaditam | 
[232,5] tad eva.m katham apoha.h "sabdavaacya iti pra"sne tadgu.natvena yathoktaarthenety uttaram | atha 
[232,6] buddhyaakaara.h svalak.sa.nam upaadhayo vaa kasmaan na vaacyaa iti pra"sna.h, tadadhyavasaayasya pratibhaasasya
[232,7] ubhayasya vaabhaavaad iti krame.na visarjanaani | yadaa tu "sabdai.h ki.m vaacyam ity anuyoga.h,
[232,8] tadaa pratibhaasaad arthaadhyavasaayaat, yad vaa tattvata iti vikalpya vikalpasthe 'nyaapo.tha-
[232,9] aakaara.h, anyaapo.thasvalak.sa.na.m na ki~ncid iti prativacanaani krame.naivety ukta.m bhavati | 
[232,10] tasmaat "sabdali"ngayor apohavi.sayataasthitiprasaadhana.m sarvadharmaavaacyatvapratipaadanaparam iti
[232,11] prathama"slokaarthopasa.mhaara.h ||
[232,12] bhavatv apohe k.rtinaa.m prapa~nco
[232,13] vastusvaruupaasphura.na.m tu marma |
[232,14] tatraad.r.dhe sarvam ayatna"siir.na.m
[232,15] d.r.dhe tu sausthya.m nanu taavataiva ||
[232,16] samarthanaitasya di"sa.h prakaa"sa.r
[232,17] k.rto 'yam asmaabhir avistare.na |
[232,18] tadvistaras tv aakara eva cintya.r
[232,19] parodita.m tuulam iva k.sipadbhi.h ||
[232,20]|| apohaprakara.na.m samaaptam ||
