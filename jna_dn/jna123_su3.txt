[543,1] <t.rtiiya.h pariccheda.r>
[543,2] yady eva.m dharmataamaatra.m p.rthakk.rtya vimucyate |
[543,3] buddho vaa dharma eveti dvayaabhaava.h svavit katham ||1||
[543,4] tadbodhaa(129a)d ucyate buddho nojjvalair lak.sa.naadibhi.h | 
[543,5] na tadaalambana.m hitvaa sarva"suklagu.napriya.h ||2||
[543,6] tadbodha.h sarvabuddhaanaa.m saamaanyo naaparasya sa.h |
[543,7] tatsm.rtis taayinaa.m puujaa tanni"scayaphale prame ||3||
[543,8] tasmaat svalak.sa.na.m buddho dharma.h saamaanyalak.sa.nam |
[543,9] tatpraadhaanye na buddhatva.m bhinno raa"sir ata.h kuta.h ||4||
[543,10] ata evocyate buddho dharma eveti tad yathaa |
[543,11] prataapa eva raajeti taadaatmya.m tattvatas tayo.h ||5||
[543,12] yac coktam aadyaacaarye.na buddha"sabdasya gocara.h |
[543,13] vi"suddha"s cittasantaano dharmaakhyaapi mahaamune.h ||6||
[543,14] tatraapi dharmakaayasya saak.saatkaare.na sa dhvani.h |
[543,15] dharma eva jino yadvaj jina eva tathaa sa ca ||7||
[543,16] aarye"saniitiviv.rter aruupyanaabhaasavar.nanaariite.h |
[543,17] dvayamaatrahaanigiiter api "sa"nkaa naasty anaak.rtina.h ||8||
[543,18] aalayaj~naanayatne 'pi na tad eva niraak.rti |
[543,19] tasya vyaav.rttir arhatve kathyate katham anyathaa ||9||
[543,20] vyaav.rtti"s ced da"saabhedo 'naabhaasa.h saadhyanirdhuti.h |
[543,21] akani.s.the hi sa.mbodhir uktaanaaruupyadhaatujaa ||10||
[543,22] .tiikaapy aahaagame kvaapi noktaa naakaaradhiir iti |
[543,23] khyaataacaaryasthitamater aagamasyaanusaari.nii ||11||
[544,1] tan niraakaaram evoktam iti cen ni"scayo hata.h |
[544,2] kim anyacintayaasmaaka.m prak.rtasya prasaadhanaat ||12||
[544,3] kvaapi vyavasthaa katham apy aagame kriyataa.m jinai.h |
[544,4] aadyaacaarye.na vaa sarvam idaanii.m prastuta.m na tat ||13||
[544,5] upek.saakaarasadbhaavaan naaruupye 'py aak.rtik.sati.h |
[544,6] dhiyo vivarto hy aakaara.h ki.mcidruupasya sthite.h ||14||
[544,7] dhiijaater vyaktir aakaaro yadi naakanibhaa na kim |
[544,8] ki.m vaadhunaa vyavacchedya.m na ki~ncid buddhisa.mbhave ||15||
[544,9] niilaadau tu tadaakaaraad anyaa buddhir ni.sidhyate |
[544,10] svapne 'py adar"sanaad dhiis tu tathaa kaacit paraanyathaa ||16||
[544,11] yad yathaa bhaasate j~naana.m tat tathaiva vyavasthitam |
[544,12] tattadruupaa"ngam icchaa cet paatram asyaa niveditam ||17||
[544,13] mohaaruupaviraage.naaruupyadhaatu.h "samaa"sayaa |
[544,14] tasmaan niilaadir aatmaiva buddhaanaa.m dvayam eva na ||18||
[544,15] prasajyaparyudaasaabhyaa.m sarvaabhaavasthitir dvidhaa |
[544,16] paryudaaso dvayasyaatra dharmiruupa.m svalak.sa.nam ||19||
[544,17] tasya vastutaayaa taavat svavittir na virudhyate |
[544,18] dharmipratyak.sam evaanyaabhaave 'pi vihitaa miti.h ||20||
[544,19] bhuutale kalasaabhaavo bhuutalaadhyak.sasaadhana.h |
[544,20] sa.mbhoge ca dvayaabhaava.h sa.mbhogaadhyak.sasaadhana.h ||21||
[544,21] aaryo 'nyas tadapek.syedam advayaaya namo 'stu te |
[544,22] na rakto harin maa~nji.s.tha ityaadikam avar.nayat ||22||
[544,23] pratyaatmavedyam ity eva.m svavic ca svagiroditaa |
[544,24] tatparyudaste 'pi sama.m kalpe ' py avasitaa"srayaat ||23||
[545,1] avaseyasya ni.s.thaapi sa.mbhohena sphu.tiik.rtaa |
[545,2] ata eva ca saakaarasviikaaras tai.h prakaa"sina.h ||24||
[545,3] dharmo notpadyate ka"scin naapi ka"scin nirudhyate |
[545,4] utpadyante nirudhyante pratyayaa eva kevalaa.h ||25||
[545,5] iti caa"nkurabiijaadisthaane buddhinive"sanaat |
[545,6] tadaabhaasa.h sphu.to yac ca kalpitak.sayakiitranam ||26||
[545,7] mahaabhuutaadivij~naane (129b) prokta.m samavarudhyate |
[545,8] tajj~naane vigama.m yaati nanu mithyaa vikalpitam ||27||
[545,9] tatraasattvaadhimok.so 'rthaavarodha.h "srutacintayo.h |
[545,10] tajj~naana iti ca j~naanaruupasaak.saatk.rtau k.saya.h ||28||
[545,11] aatmagrahaniv.rttyartha.m skandhadhaatvaadide"sanaa |
[545,12] saapi dhvastaa mahaabhaagai"s citramaatravyavasthayaa ||29||
[545,13] iti "slaaghaasamuddhaaraan ni"scayo 'tra rucer api |
[545,14] sthitidvayam apek.syaaya.m vi"se.sa"s ced yathoditam ||30||
[545,15] cittamaatram ida.m sarvam iti yaa de"sanaa mune.h |
[545,16] tat traasaparihaaraartha.m baalaanaa.m saa na tattvata.h ||31||
[545,17] ucchedaabhinivi.s.taanaam icchaa.m dattvai.sa sa.mgraha.h |
[545,18] traasahaanena nety atra cchedas tu paramaarthata.h ||32||
[545,19] anyathaa baalasa.mtraasahaanis tulyaa sthitidvaye |
[545,20] ko 'tra bhedo yata.h "slaaghaa prak.sepo vaa tathaavidhi.h ||33||
[545,21] naapaneyam ata.h ki~ncid ityaadivacanasya ca |
[545,22] anvaakhyaanaat svayam api vyaakhyeya.m kim ata.h param ||34||
[545,23] bhuutaatmanaa bhuutam eva bhuuta.m bhuutaatmanaiva ca |
[545,24] dra.s.tavyam iti vaakyaartho neyataa.m giiyate 'tra kim ||35||
[546,1] sarvanaastitvavaade hi a bhuuta.m ki~ncid asti yat |
[546,2] dra.s.tavya.m bhuutaruupe.nety apavaadaanta e.sa sa.h ||36||
[546,3] samaaropas tavaapiiti naaropa.h kalpanaa yata.h |
[546,4] nirvikalpe sphuraty atraaropas tu dvayakalpanaa ||37||
[546,5] apavaado na sa.mv.rttyaa naaropas tattvato yadi |
[546,6] na tau dvaav api tattvena yadi ki.m vaa virudhyate ||38||
[546,7] sa.mv.rttyaanapavaado 'pavaada eva hi tattvata.h |
[546,8] sarvanaastitvavaado 'tah praapta ukta.m ca duu.sa.nam ||39||
[546,9] bhuuta.m cet "suunyataa saadhu yatra yan naasti tena tat |
[546,10] "suunya.m geha.m yathaa pu.mbhir na baadhaa dharmidharmayo.h ||40||
[546,11] abhuutaparikalpo 'sti dvaya.m tatra na vidyate |
[546,12] "suunyataa vidyate tv atra tasyaayam api sa vidyate ||41||
[546,13] sarvanaastitvavaadas tu duu.sya eva miter balam |
[546,14] cinti.syate 'ta evaaryaa.h ki~ncin nek.santa ity asat ||42||
[546,15] vedyavedakabhaavena kalpitaapek.syaathavaa |
[546,16] ni.sedha e.sa sad.r"so yadaa cek.saavikalpanam ||43||
[546,17] yathaa pu.nyabala.m te.saa.m citraj~naanasamudbhave |
[546,18] etad etac ca pa"syantiity ucyate vyavahaaribhi.h ||44||
[546,19] astitvavaara.na.m kurmo naastitvasya vidhir na tu |
[546,20] tasyaapi prati.sedhyatvaat mahaan e.sa manoratha.h ||45|| 
[546,21] ni.sedha evaastitvasya naastitvam abhidhiiyate |
[546,22] na~no 'paraarthavirahaan naikasya vidhibaadhanam ||46||
[546,23] parasparavyavacchedaruupayor ekabaadhanam |
[546,24] vidhi.m vidhuuya naanyasya sthaatu.m k.sa.nam api k.samam ||47||
[547,1] bhautakalpitakalpaanaa.m svabhaavaanaam asa.mbhave |
[547,2] sarvopaadhiviviktasya vasturuupasya na k.sati.h ||48||
[547,3] tasmaad ruupadvaye ni.s.thaa naikatra vidhibaadhayo.h |
[547,4] bhaase 'pavaado 'naabhaase caaropas tyajyataam ata.h ||49||
[547,5] "salyena vi"sataa"ngena cchidyamaanena vaa yathaa |
[547,6] vyathaaropaapavaadaabhyaa.m tatheha sphuradaak.rtau ||50||
[547,7] "suddhamaadyamikas tasmaad yogaacaaraan na bhidyate |
[547,8] samaaropaapavaadaantamuktir eva hi madhyamaa ||51||
[547,9] "suunya.m naapi na caa"suunya.m tasmaat sarva.m vidhiiyate |
[547,10] sattvaad asattvaat sattvaac ca madhyamaapratipac ca saa ||52||
[547,11] abhaavaartha.m paramate "suunyam aadaaya vaag iyam |
[547,12] aaryaraa(130a)jasya yatno 'ya.m d.r.s.tidagdhair mudhaak.rta.h ||53||
[547,13] sattve 'ta eva dharmaa.naa.m j~neyaavara.navaara.ne |
[547,14] vismaya.h kalpitaapek.so 'sak.rc chaastre.su kiirtanaat ||54||
[547,15] svaya.m vij~naanavaady eva para"sabdena codayet |
[547,16] vij~naanavaadina iti vai"sasa.m kim ata.h param ||55||
[547,17] svo bhaavii yadi sa.mbuddho va~ncaka.h kutra nirv.rti.h |
[547,18] va~ncitaa api tenaiva "sobhaabhaajo manii.si.na.h ||56||
[547,19] paraa"sayaaj j~naananayo 'tha naatha-
[547,20] syaaryasya ki.m naanyakathaa tathaiva |
[547,21] yathaa vineyaa.h khalu tasya kecid
[547,22] bhavaad.r"so 'py asya tathaa vineyaa.h ||57||
[547,23] anuktir anyasya nijaa"sayasya
[547,24] saadhaara.naayaa"s ca naraantare 'pi |
[548,1] "slaaghaa.m tataan aaryadharaadhipasya
[548,2] yatnas tu madhyaapratipac ca seti ||58||
[548,3] same 'pi ced dar"sanamaargalaabhe
[548,4] na bhaavanaathaabhyadhiko 'paraadhah|
[548,5] tadaikasatye sad.r"se dvidhaa ced
[548,6] vara.m dharaadhii"sapiraprave"sa.h ||59||
[548,7] dharmaanusaaro yadi var.nas te
[548,8] pramaa.na"saastraikaparaaya.na.h syaa.h |
[548,9] "sraddhaanusaare tu mahaajaniiya.r
[548,10] sabhaajaniiyo yuvaraajaraaja.h ||60||
[548,11] jinoktimaatra.m vata pudgale 'pi
[548,12] na sandhinirmocanamocanena |
[548,13] niitaarthalaabhas tadanaadare tu
[548,14] buddhe svaya.m vaktari ko vi"se.sa.h ||61||
[548,15] antara"slokaa.h ||
[548,16] vineyabhedaad bhittvaikaa.m gaambhiiryaparamaarthata.h |
[548,17] vidhibaadhaamukhatayaa caturdhaa sthitir ucyate ||62||
[548,18] apavaadaparaa hy eke samaaropaparaa.h pare |
[548,19] tatraadyaan adhik.rtyoktaa prathamaa caramaa paraan ||63||
[548,20] svaya.m ni.sedhanirate.sv abhisa"nga.m ni.sidhya ye |
[548,21] cintaastitvavidhaanena yogaacaaranayasthiti.h ||64||
[548,22] aaroparakte.su punarbaadhadvaare.na madhyamaa |
[548,23] tadbhamnaa ca ni.sedhoktir bhuuyasii nirupaadhikaa ||65||
[548,24] pa"nguvad gaa.tanunnaaktibhittau sthaasyanti te svayam |
[548,25] saadharmyavaidharmyagiror aikaarthya.m ki.m na bhedanam ||66||
[549,1] yogaacaaraan na tattvena bhidyate "suddhamadhyamaa |
[549,2] tasmaad aaryo 'pi caarye"sanayastha iti sundaram ||67||
[549,3] vi"si.s.tayogyataad.r.s.tes taddvaare.naanyakar.sa.naat |
[549,4] utsaahanaac ca sollaasavyaak.rtir na virodhinii ||68||
[549,5] tasmaad e.saam api naye yaavad uktini.sedhanam |
[549,6] kalpitasyaiva tajj~neya.m dvitiiyaacaaryaniitivat ||69||
[549,7] kalpitasya ni.sedho 'yam iti sa.mgrahadar"sanam |
[549,8] sarvo j~neyatayaa ruu.dha aakaara.h kalpito matau ||70||
[549,9] mataav aaruu.dha aakaaro j~neyaruupe.na kalpita.h |
[549,10] tasyopalak.sa.natvena j~naanatvenaapi ka"scana ||71||
[549,11] kalpitasya ni.sedha"s ca graahyaaditvena g.rhyataam |
[549,12] vibhakta.m .tiikayaa yadvat tadabhaavaat tad apy asat ||72||
[549,13] asad eva yata.h khyaati tad avidyaavinirmitam |
[549,14] asatkhyaapana"saktau hi saavidyeti nigadyate ||73||
[549,15] khyaatir adhyavasaayaartho vikalpe sphuratiiti vaa |
[549,16] avidyaavaasanaayaatakalpasthas tatk.rto mata.h ||74||
[549,17] praj~naapaaramitaayaa.m hi triin samaa"sritya de"sanaa |
[549,18] kalpita.m paratantra.m ca parini.spannam eva ca ||75||
[549,19] naastiityaadipadai.h sarvai.h kalpita.m vinivaaryate |
[549,20] maayopamaadi(130b)d.r.s.taantai.h paratantrasya de"sanaa ||76||
[549,21] caturdhaa vyavadaanena parini.spannakiirtanam |
[549,22] praj~naapaaramitaayaa.m hi naanyaa buddhasya de"sanaa ||77||
[549,23] ittha.m paaramitaaniiter ak.sii.naarthaanvayaac ca tat |
[549,24] tasyaa.m hi taavat saakaaravaada.h sphurati nirmala.h ||78||
[550,1] tato yady anya evaartho mukhyam aakhyaaya bhaavikam |
[550,2] artha aaryanaye 'py e.sa graahya ity ucita.m vaca.h ||79||
[550,3] atha tasmaad ity a.m"se bheda.h saadhye tathaapi kim |
[550,4] dvayamaatrani.sedhena nirv.rti.h k.rtinaa k.rtaa ||80||
[550,5] vaacyo bhaasani.sedho 'pi bhaasa eva ca na dvayam |
[550,6] lak.sa.naabhaavato bhaave tv abaadhaa suucitaa puraa ||81||
[550,7] sa.mbhoge copacaaraadi var.nyeta vi"sadaak.saram |
[550,8] pradhaanaarthatayaarye.na svaaniitau vaa prakaa"sanaat ||82||
[550,9] bhagavatyaa hi pi.n.daarthavaakprav.rtte na ki.m k.rtam |
[550,10] vihaaya heyopaadeyavyaktim ii.satkaraa.m giraa ||83||
[550,11] gu.naruupavi"se.se.na svastutir vaa kim anyathaa |
[550,12] yad vaa vaartikam aadar"sas tanmatasya pare.na kim ||84||
[550,13] tatra vaartikakaare.na yatnaad baahye 'pi saak.rtim |
[550,14] dhiya.m prasaadhya tanmaatra.m "se.sita.m graahyaviplavaat ||85||
[550,15] aatmaa sa tasyaanubhava.h sa ca naa.nyasya kasyacit |
[550,16] pratyak.saprativedyatvam api tasya tadaatmayaa ||86||
[550,17] tathaa bruvaa.na aarye"sa ittha.m vaartikak.rd vadan |
[550,18] sa.mmukho 'py anyathaa kurvan na sa.mpratyayagocara.h ||87||
[550,19] yady aakaara.m prave"syaapi citte cittam anaak.rti.h |
[550,20] i.s.tam aaliikyam aakaarasyaantarnyaaso 'sya ki.mphala.h ||88||
[550,21] niraakaara.m mana.h siddha.m sarvayo.h svaanyavaadino.h |
[550,22] j~naanavad bahiraarope 'py aak.rter duu.sa.na.m samam ||89||
[550,23] tata.h prayaasa.h kim iyaan prak.saalya tyaaga eva vaa |
[550,24] ayatnasiddho vitathasphura.ne vaasanaanvaya.h ||90||
[551,1] grahasaadhutayaakaara.m graahye '"ngiikaaryaduu.site |
[551,2] saakaaracittani.s.thaayaa.m yuktam aakaarasaadhanam ||91||
[551,3] graha.ne kara.natvena prakaa"saikopalambhata.h |
[551,4] vipratiiti"sataadhaara.m prasaadhyaakaaravan mana.h ||92||
[551,5] maanameyaphalanyaaya.m nirbandhena vidhaaya ca |
[551,6] at.rpte.h punar ante 'pi tadartho hi mahaan "srama.h ||93||
[551,7] pratyutaaliikam aakaara.m mudhaa saadhayata.h prati |
[551,8] pratyaasatti.m grahe 'naadya.h sa eva syaan nidar"sanam ||94||
[551,9] tata.h svabhaavato 'naatmaprakaa"sabalavan mana.h |
[551,10] siddham ity aphala.m graahyalak.sa.nak.saticintanam ||95||
[551,11] sahopalambhaprakaa"syahetudvayagiraapy alam |
[551,12] dvitiiyaacaaryava"syatva.m dharmottaravad ucyataam ||96||
[551,13] na ca vaartikakaariiyam ekaanekaatyayo 'j~nasaa |
[551,14] baahye 'pi duu.sa.na.m kvaapi paramaa.nor aduu.sa.naat ||97||
[551,15] yatnasaadhitasaakaare sthitvaa graahya.m tu duu.sitam |
[551,16] vaibhaa.sikaac ca suutraantii var.nitas tattvasannidhe.h ||98||
[551,17] tato 'liikam asad veti sarvatraava"sita.m prati |
[551,18] na hy aakaarasvaruupe.na g.rhyate ki.m tu baahyata.h ||99||
[551,19] d.r.s.tam induyuga.m tac ca naastiity uktir na cetasa.h |
[551,20] d.r.s.taak.rtir m.r.saa veti na cendudvayam eva tat ||100||
[551,21] jalaaropoditaad do.saac cittaakaaras tu yujyate |
[551,22] asaadhaara.nanirbhaasii prakaa"so na parasya ca ||101||
[551,23] iya.m (131a) yathaadhyavasiti vyavasthaa tattvata.h puna.h |
[551,24] ke"saadayo na saamaanyam anarthaabhinive"sata.h ||102||
[551,25] kvacid iti maat.rkaayaam |
[552,1] ity aaha na tv anarthatvaad ity anyac ca sphu.taabhataa |
[552,2] j~naanaruupatayaarthatvaat ke"sadiiti mati.h puna.h ||103||
[552,3] saamaanyavi.saya.m ke"sapratibhaasam anarthakam |
[552,4] indriyaj~naanasa.mkhyaatam asadbaahyaavasaayata.h ||104||
[552,5] j~naanaruupatayaarthatve saamaanye cet prasajyate |
[552,6] tathe.s.tatvaad ado.so 'rtharuupatvena samaanataa ||105||
[552,7] apratik.spabhaagdharmii "sabdaartha iti caasak.rt |
[552,8] tasmaad yathaapratiityukta.h "sabdaartho \saav('saav) asann api ||106||
[552,9] abhavann api "sabdaartha.h "sabdaartha iti ni"scaya.h |
[552,10] j~naanaakaara"srute "sabde tadbhaasaad iti dar"sitam ||107||
[552,11] yathaavasaaya.m tu bahi.h "sabdaartha iti ni"scaya.h |
[552,12] atadruupaparaav.rttavastumaatrasthiter iti ||108||
[552,13] yathaapratiiti sattva.m cet naavasaayo 'tra saapi tu |
[552,14] bhaasana.m saiva sattasya baahye "saktes tv apek.sa.nam ||109||
[552,15] tasmaaj j~naanatayaivokta aakaaro 'rtha iti sthitam |
[552,16] vyaakhyaata.m bhaa.syakaare.na yac ca tatra "srame.na kim ||110||
[552,17] saakaaram eva ceta"s cet paryante 'py adhika.m na hi |
[552,18] sa.mkle"savyavadaana.m cety ekam astu na tu dvayam ||111||
[552,19] aakaara eva sa.mkle"so vyavadaana.m tu tatk.saya.h |
[552,20] ity anaakaaravaade syaad ubhayasya vyavasthiti.h ||112||
[552,21] atasmi.ms tadgrahaad bhraantir vikalpas tatk.saya.h sama.h |
[552,22] samaapi ced vikalpo 'pi satyaakaara.h katha.m bhrama.h ||113||
[552,23] avasaaye prakaa"syatva.m prakaa"se ca tadaatmataa |
[552,24] arthasya haanau na syaac ca naama ityaadivedanam ||114||
[553,1] sarvaatmani"scaya"s ca syaat spa.s.to 'rtha.h syaac ca gaur iti |
[553,2] svalak.sa.ne caasa.mketaat kalpikaiva bhaven na dhii.h ||115||
[553,3] tasmaad a"se.sagovyaktisaamaanyena vibhaati dhii.h |
[553,4] gotvena saabhilaapenaaliikeneti tathaa prathaa ||116||
[553,5] gavaavasaaya ity astu naite do.saa bhavanty ata.h |
[553,6] svalak.sa.nasyaabhaave 'pi bhraantyaa tadavasaayata.h ||117||
[553,7] yathaaliikasya gotvasya gobuddhau ca prakaa"sanam |
[553,8] taadaatmya.m caavyatirico 'naaropo vastutaapi ca ||118||
[553,9] tathaa niilaadinirbhaase 'liikasya dhavalaadina.h |
[553,10] prakaa"sabhaavasiddhyaiva taadaatmya.m siddham i.syataam ||119||
[553,11] vastutaayaam anaarope li"nga.m taadaatmyagotrakam |
[553,12] gotvaadibhir anekaantasamaaropam asiddhakam ||120||
[553,13] tad etat phalgu sakala.m yata.h saakaaravaadinaam |
[553,14] sato 'pi bhaana.m naarthasya kuta evaasato bhavet ||121||
[553,15] svaruupasyaiva nirbhaasaad baalasyaapy e.sa ni"scaya.h |
[553,16] arthabhaanaa"srayaas tasya kila do.saa.h prasa"ngina.h ||122||
[553,17] kutra sa.mketakara.na.m "sabdo yasyaavabodhaka.h |
[553,18] kasyaavabodhaka.h "sabdo yatra sa.mketakakriyaa ||123||
[553,19] vaacoyuktir iya.m kiid.r"siid.rg eva yadiik.sase |
[553,20] vaacyavaacakataa.m kvaapi mamaapi pratipaadaya ||124||
[553,21] aliiko yasya caakaara.h ki.m tasyaapi vi"si.syate |
[553,22] aliike yadi sa.mketa.h satyaakaare katha.m na sa.h ||125||
[553,23] phala.m na saty apy aakaare 'liike su.s.thu na vidyate |
[553,24] arthaaropaad aliike cet satye kena ni.sidhyate ||126||
[554,1] ko 'rthaaropo(131b) 'tha satyatve 'liikatve 'pi sa kiid.r"sa.h |
[554,2] satyo 'liiko 'thavaakaaro vastvaaropas tu ki.mk.rta.h ||127||
[554,3] asatyagotvabhaanaad hi bhaanaat satyaak.rter na kim |
[554,4] satye 'pi satyaakaara"s cet satye 'py aaliikyam aak.rte ||128||
[554,5] asatyabhaanaad aaropo yukta.h satye katha.m bhavet |
[554,6] nanv asatye 'pi sa.mketo 'satyatvaavasitau katham ||129||
[554,7] tasmaad arthakriyaa"saktavastvaaropaatmanas tanau |
[554,8] sa.mketakara.na.m satyaasatyayor na vi"si.syate ||130||
[554,9] yathaatathaatve vaakaarasyaavasaayo na vidyate |
[554,10] na bhaanam arthasya tato vaacyataa kasya tattvata.h ||131||
[554,11] abhaane pratibhaane vaa na caaropo 'pi kasyacit |
[554,12] pratiityotpaadabhedena vyavasthaamaatram iid.r"sa.h ||132||
[554,13] nirvikalpaad vikalpasya bhaave le"saanusaari.na.h |
[554,14] sa.mketakaarivacanaad buddhyaakaare vi"se.si.ni ||133||
[554,15] sa.mketa.h k.rta ity aasthaa taad.rk"sabdasthitau puna.h |
[554,16] prav.rttyaak.sepabuddhyaatmabhaave vaacyavyavasthiti.h ||134||
[554,17] eva.m prav.rtter aak.sepivikalpaakaarajanmani |
[554,18] sato jalaadir aaropa.h satyaasatyasama"s ca sa.h ||135||
[554,19] tato yady api tattvena naaropa.h kasyacit kvacit |
[554,20] vyavahaarak.rtas tv e.sa prati.seddhu.m na "sakyate ||136||
[554,21] mariicau jalavad yaavad anaatmany aatmakalpanam |
[554,22] bhrama.h sa eva sa.msaaro nirvaa.na.m tatvasa.msthiti.h ||137||
[554,23] tad atra yaavan na vicaarasa.mbhavo bhavo 'yam anya.h "sama ity aya.m naya.h |
[554,24] vicaaraliilaalulite tu maanase bhava.h "samo vaa ka
[554,25] iheti kathyataam ||138||
[554,26] tathaa ca, -
[555,1] na caantara.m ki~ncana vidyate 'nayo.h sadarthav.rttyaa "samajanmanor iha |
[555,2] tathaapi janmak.sayato vidhiiyate "samasya laabha.h "subhakarmakaari.naam ||139||
[555,4] tathaa,
[555,5] nirvaa.na.m ca bhava"s caiva dvayam etan na vidyate |
[555,6] parij~naana.m bhavasyaiva nirvaa.nam iti kathyate ||140||
[555,7] jalabuddhaav aliikatva.m naakaarasya prayojakam |
[555,8] bhramavyavasthitau tadvadgraahyagraahakaviplave ||141||
[555,9] satye 'satye 'tha vaakaare naaparaadho 'sti cetasa.h |
[555,10] yadi prav.rtter aak.sepii baahyaaropo na jaayate ||142||
[555,11] satyaakaaram api j~naana.m kalpaka.m gocare tata.h |
[555,12] prav.rttyaak.sepa.naad du.s.ta.m prav.rtti.h sa.ms.rtir yata.h ||143||
[555,13] prav.rttir avikalpe 'pi vikalpe 'pi na seti cet |
[555,14] vi"se.sasmara.ne py eva tatraani.s.tis tato na kim ||144||
[555,15] anaadikaalikaabhyaasaad yathaa ki~ncit kvacit k.samam |
[555,16] tathaa vikalpasyaapiiya.m yogyataani.s.tisaadhanii ||145||
[555,17] vikalpe kle"sabhaavo 'dhisattvaanaam ata eva hi |
[555,18] tadvaasanaahatau yatno yaavad dhetuphalasthiti.h ||146||
[555,19] aliikagotvaakaare.na khyaati.h siddhaa na gomate.h |
[555,20] satyaakaaro 'pi sa.mkalpo 'dhyavasaaya.h pravartanaat ||147||
[555,21] satyasya gotvaakaarasya gobuddhau bhaasana.m yathaa |
[555,22] taadaatmya.m caavyatirico 'naaropo vastutaapi ca ||148||
[555,23] tathaa niilaadinirbhaase satyasya dhavalaadina.h |
[555,24] prakaa"sabhaavasiddhyaiva taadaatmya.m satyam i.syataam ||149||
[556,1] yad vasturuupa.m tad vastu govikalpe yathaak.rti.h |
[556,2] prakaa"savasturuupa.m ca niila.m na sphuurtir anyathaa ||150||
[556,3] taadaatmyadvaidhanirdhuute.h siddho baadha"s ca vaastava.h |
[556,4] nek.sate ca sitaad anyas tathaanaaropasaadhanam ||151||
[556,5] "saktas tv aliika (132a) aakaaro nopalaaraapakaarayo.h |
[556,6] kaadaacitka.h sphurann arthasamartho vaa m.r.saa katham ||152||
[556,7] etatsvaruupabodhe hi baadhako 'py asya ki.mkara.h |
[556,8] tata.h svaya.m prakaa"saatmaa "suddho vaa kli.s.ta eva vaa ||153||
[556,9] aliikamaatra.m sad api na hi kvaapi vibandhak.rt |
[556,10] vibandhakatve 'liikatvam evaaliika.m prasajyate ||154||
[556,11] gocaraantarasa~ncaaro ne.s.ta eva kva bandhak.rt |
[556,12] svasa.mvittau punas tasya "satenaapi na bandhanam ||155||
[556,13] svavittibandhe hi ja.ta.h prakaa"sa"s ca svahetuta.h |
[556,14] ity ayuktam ato '"sakya.m svaabhedenaapi vedanam ||156||
[556,15] svaheto"s ca tathotpattir vedana.m ca tadaatmaa |
[556,16] bhaavai.h sviik.rtam ekatva.m vaadinaa.m mahatii vyathaa ||157||
[556,17] tan naaliiko 'yam aakaara.h sp.r"saty ena.m sphurann api |
[556,18] taavataapy asya sa.mkle"se santaanaantarato na kim ||158||
[556,19] vastusann api santaanabhedas tasya na baadhaka.h |
[556,20] asatya.h punar aakaaro baadhaayeti kim apy ada.h ||159||
[556,21] tatprav.rttiniv.rttibhyaa.m sa.msaaro naama naapara.h ||
[556,22] tattvaavasaayabhede.su pratibandhe prasaadhite ||160||
[556,23] vi"se.sa"s caavasaayaanaam aakaaraat parato na ca |
[556,24] jalaakaaraad visa.mkalpaaj jala eva pravartate ||161||
[557,1] jalaakaaravikalpo 'pi jalaakaaraad akalpata.h |
[557,2] bhavann api na tanmaatraad vaasanaasacivaa tv asau ||162||
[557,3] tadvaasanaasamudghaate kevalaan naavikalpata.h |
[557,4] graahyagraahakabhaavaader abhuutasya vikalpanam ||163||
[557,5] nirvikalpam api j~naana.m hetu"s ced vaasanaa"srayaat |
[557,6] yathaaprav.rttaakaarasya tatk.saye 'stuudayak.saya.h ||164||
[557,7] aa bodhicittagraha.naad daanaadyabhyaasata.h kramaat |
[557,8] ativi"svavapurbhogaprati.s.thaakaarasa.mbhava.h ||165||
[557,9] aasa.msaaram avi"sraamaparaarthasvaarthasa.mpade |
[557,10] ruces tadekani.s.thatvaat taddhetaav asama.h "srama.h ||166||
[557,11] maahaakaaru.nyasampannapu.nyaj~naana"sriyaantata.h |
[557,12] vi"suddhivaasanaabandhaprabandhasthairyasaadhana.h ||167||
[557,13] tatraasatkalpanaa kaala.h sa.mkle"sa.h "suddhir uttara.h |
[557,14] saakaara eva vij~naane tasmaad e.saa vyavasthiti.h ||168||
[557,15] advaitacitragu.nasa.mbh.rta"saatapuur.na-
[557,16] saadhaaradheyamayama.n.tanacakraruupam |
[557,17] saadhya.m vidhuuya na ca santanayo 'pi saara.r
[557,18] saakaaraniitir iti niitipugasya jiiva.h ||169||
[557,19] d.r.s.ta.m "sarmavi"si.s.tasaadhanaparaadhiina.m yathaa bhaavanaa-
[557,20] py asyodeti tathaiva yat sukharasaak.r.s.taa"nganaader api |
[557,21] ni.spattau ca tathaa nirantarasukhasyandaabhinandyaak.rtau
[557,22] baadhaabaadhavidhau sametaratyaa "sarmaika"se.so 'stu kim ||170||
[557,23] antara"slokau ||
[557,24] iti dharmakaayacintaam a"se.saam aarabhya sa.mkle"savyavadaanaparyanta-
[557,25] "saastrakaaraantaraikavaakyataanir.nayas t.rtiiya.h pariccheda.h ||
 
