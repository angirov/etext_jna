[323,2]		|| yoginir.nayaprakara.nam ||

		[323,3] yad yad bhaavyate tat tad bhaavanaaprakar.saparyante sphu.taabha.m sa.mbhavati | yathaa kaamukasya kaaminyaakaara.h | bhaavyante ca paramapuru.saarthinaa k.sa.nikatve nairaatmyaadayo vastudharmaa iti | atreda.m cintyate bhavatu bhaavanayaa maanasya sphu.taabhataa, kevala.m bhuutaabhuutaarthasaadhaara.natvaad bhaavanodbhuutavai"sadyasyaapi sa.mvaadaniyamaanupapatte.h kuta.h praamaa.nyam iti katha.m pratyak.sataa yogij~naanasyeti? 
[323,8] athaanumaanavyavasthaapitavastubhaavanaayaas tadvyabhicaara"sa"nkaavirahaat tajjasyaapi j~naanasya kuta.h "sa"nkaavakaa"sa iti cet? aastaa.m taavad anumaanapauru.sapratyaa"saa, pratyak.se.naapi vidyuddahanaadika.m g.rhiitvaa bhaavanaaprakar.saparyantajaata.m sthirataratadaakaara.m ca j~naana.m bhaved yaavan na vipariitabhaavanaabhiyogaparyanta.h | asta.m gata"s ca tadvi.saya iti katha.m pramaa.nopaniitavastugocaratve 'pi sa.mvaadaa"svaasa.h? anasta"ngame 'pi vaa taavatkaalam analasya naavasthaaniyama.h | samudraader apy eva.m | mahiiruhaadiinaa.m caalpaalpakaalena vaisad.r"sya.m d.r"syate | mahiidharaadiinaa.m ca dahanaa"saniprabh.rtibhi.h | bhaavanaa tu yaam avasthaam abhinivi"sya bhavati tadekaavasthaaniyata.h sphu.taabhaava iti tadvi.sayaapek.sayaa bhraantir aakaarabhedaad iti na praamaa.nya.m na ca pratyak.sataa | yadaa ca haalika eva havyaa"sanam anumaaya bhaavanayaa sphu.tayet, tadaa na tad yogij~naana.m paramaarthavi.sayatvaabhaavaad iti pratyak.saantaraprasa"nga.h |
[323,18] atrocyate | na hi taavad iyam anantaraa"sa.mkaa sa.mbhavinii | bhaavanaa hi raaga"sokaadyaave"saad vaa svayam upanamet, prayojanaanurodhaad vaa prek.savataa sa.mcintyaarabhyeta? tatra paramaprayojanavaartaavirahaad daahapaakaadimaatram anumitenaiva hutabhujaa tadde"sopasarpa.naat siddham, anupam.r.s.tade"se 'pi bhaavanaavaiphalyam | punastaat tu bhaavite parisphurati tadarthaapek.sayaa bhraanti.h | eva.m "sokaadyupanataayaam api bhaavanaayaam | tat katha.m pratyak.saantaraprasa"ngasa"ngati.h? 
[323,23] astu vaa yathaa katha~ncit taad.rgarthabhaavanaa, "sirasi "s.r"ngabhaavanaavat | athaapy abhramapak.se yogij~naana evaantarbhaava.h | yogo hi samaadhir manasa ekaagrataalak.sa.na iti na do.sa.h | "s.r"ngaakaarasphu.tobhaave tu p.rthvii k.rtsnetyaadivad apratyak.sataiva niraalambanatvaat | 
yad vaarttikam, 

tatra pramaa.na.m sa.mvaadi yat praagnir.niitavastuvat |
tad bhaavanaaja.m pratyak.sam i.s.ta.m "se.saa upaplavaa.h || (PV II 286) 

[324,4] yat punar asta.m gate 'pi vastunyaakaaraantarabhaaji vaa sthiraakaaratayaa bhaavanaa, yasya niraalambanatvam aapaadita.m sarvasya, tad api vastubhaavanaapak.se "sobhate, na vastudharmabhaavanaapak.se | vastudharmaa"s ca k.sa.nikatvaadaya.h sa.msaaravairaagyaat sphu.tiibhaavabhaajo bhaavayitum upakraantaa.h | athaikatra pramaa.napari"suddhe 'pi bhaavanaajanitavai"sadyasya vastuni visa.mvaadasa.mdar"sanaad anyatraapi ka aa"svaasa.h, pramaa.napari"suddhim antare.naa"svaasahetor apy asyaabhaavaat, tasyaa"s ca sa.mvaadaniyataav asaamarthyaat? tan na, sthiraasthiravi.sayatvena vi"se.saat | asthira.m hi vastu pradhva.msavikaaraabhyaa.m grasyata iti na sa.mvaada.h, vastudharmaastu k.sa.nikatvaadayo na kadaacid vicchidyanta iti tadvi.saya.h sphu.tiibhaava.h sarvadaa saalambana eva |
[324,8] nanv etad api na yuktam | na hi k.sa.nikatvaadika.m naama ki~ncid asti vastu, sattve vaa tad eva nityam asaaktam iti sarvam ayatna"siir.nam | avastutve ca tad eva niraalambanatvam | tasmaad bhavanmate 'pi k.sa.nikatva.m naama k.sa.nikaa eva bhaavaraa"sayo 'paraam.r.s.tabhedaa.h bhedaantaratiraskaare.nocyante | tathaa ca sati k.sa.nikatvabhaavanety api k.sa.nikapadaarthasaarthabhaavanety evaartha.h | taavataa taany eva vastuuni bhaavyamaanaani sphu.tiibhavantiiti sa eva do.sa.h | athaabhinnaany api k.sa.nikatvaadiini bhinnaaniiva taavatpratibhaanti? tathaapy adhyavasaayaad vastugataany eva bhaavyanta iti na taddo.saanmukti.h, ta.tasthatayaa bhaavayitum a"sakyatvaat | tathaa ca tru.tyadruupam etad vastujaatam ity ayam evaakaaro bhaavanaayaa.h |
[324,21] tat katha.m vastutattvabhaavanaapek.se 'pi vastusa.mspar"saparihaara.h? parihaare caavastvantarabhaavanaiva syaan na dharmabhaavanaa | satyam | yady api vastutattvabhaavanayaapi saamaanyenaak.sipta.m vastu, tathaapi na tasya sphu.tiibhaava.h, tattvamaatrataatparyaparyavasaanaat | tattvabhaavanaiva hi sphu.tiibhavantii sa.msaaraapasaara.nasara.ni.h | na hi kaaminiikalevara.m saak.saatk.rta.m raagasa.mkocam aacarati, ki.m tv anityadu.hkhaaditvam eva | atas tatraiva taatparyaat tad eva vai"sadyam aapadyate bhaavanayaa, na vastu | nanu tatra taarparye 'pi vastudharma.h sphu.tiibhavati na vastv iti kaa sa"ngati.h, bhaavanayaa dvayor api kro.tiikara.naat? kiid.r"so vaa dharmi.nam asp.r"sato dharmamaatrasya sphu.tiibhaava.h? tadetadaakaa"sacitra.nam na khalu haalikasyaapi pratyayam aatanoti |
[325,1] nai.sa do.sa.h, dharmi.na.h sphu.tiibhaavam asp.r"sato 'pi dharmamaatrasya sphu.tiibhaavadar"sanaat | kevala.m vastupratyaasattyanapek.sya na sphu.tasphura.nam iti syaat | sphu.tiibhaavo 'pi tasya tadvi.sayasannidhau yatnam anapek.sya jhagiti tajj~naane tattadaakaarasphura.na.m naama, vastupratyaasattyapek.saa tu na k.siiyate, dharmatvaad eva, priyatvaadivat | tathaa hi nimbarasaadau taavat priyatvam abhyasyamaana.m sphu.tiibhavad d.r.s.tam | na ca nimbaade.h sa dharma iti tadbhaavanayaa nimbaady api svajanmade"sastha.m rasanaaprasa"ngi vaa sphu.ta.m sphurad asti yaavan na viparyayabhaavanaabhiyogaprakar.sa.h | na ca sphu.tiibhuuta.m priyatvam api ta.tastham upalabhyate nimbaadyanubhavam anapek.sya ki.m tu yadaa yadaa nimbaadyanubhava.h tadaa tada jhagiti priyatvam anubhavavi.saya.h, na praagivodvejakam anubhaya.m vety e.sa eva dharmasphu.tiibhaavaartha.h |
[325,9] tathaa hi kaaminyaadivastuni sphu.tiibhuute 'pi na yathaa samayasiddhas tattvasphu.tiibhaava.h, tathaa tattvabhaavanayaapi na vastusphu.tiibhaava ubhayo.h parasparaavyabhicaare 'piiti kiid.r"so do.sa.h? atha na baahyadharma.h priyatvam asaadhaara.natvaad bhaavanaadheyatvaac ceti cet? kasya punar aya.m dharmo 'stu priyatvaadi.h pratyaatmavedyatvenaapahnotum a"sakya.h? j~naanasya cet? baahyasya priyatvam abhayasyamaana.m j~naanasya sphu.tiibhavatiiti ka e.sa nyaaya.h? utk.r.s.tam ida.m nimbaad iti bhaavanaakaaro 'pi na tajj~naanam utk.r.s.tam iti | athaapi j~naanasyaiva priyatayaa sphu.tiibhaave na jaatu ka"scidapriyam anubhavet | na hi bahir iva j~naanam api kaadacitkasannidhaanam | j~naanasyaapi kasyacid eva priyatvavyaktir iti cet? ki.mk.rta.h punar aya.m vibhaaga.h? yady abhyaasak.rta.h, yatraivaabhyaaso baahye tatraiva bhavatu | tadanapek.saayaa.m kasyacid api pratyaasattiviprakar.saabhaavaan manomaatram adhi.s.thaaniibhuutam iti na ka"scid vi"se.sa.h | 
[325,19] baahye tu vi"si.s.tajaatinimbaadikam abhyaasavi.sayiik.rtam iti naatiprasa"nga.h | j~naanam api tarhi bhaavitanimbagocaram eva pratyaasannam iti vi"se.sa.h | eva.m tarhiidam aayaatam, yad vastu kenacid ruupe.na bhaavyate tadvastu vihaaya tatpratyaasannasya sphu.tiibhaava iti kaaminii.m bhaavayatas tatprayaasann asya pitraader eva sphu.tiibhaavaprasa"ngo na kaaminyaa.h | atha vi.sayasya vi.sayi.naa j~naanena saha vi"si.s.taiva kaacitpratyaasatti.h? evam api nimbe priyatayaa abhyasyamaane tajj~naana.m priyatayaa sphuratiiti nimbaadika.m praagvadapriyam eva bhavet | tato yathaa sarpaadaav apriye parihaaraa"ngatayaa tanni"scaya.h priya eva na sarpaadis tathedam apiiti k.rta.m bhaavanayaa |
[325,26] atha bhaavanaabalaat priyakaaram eva tadvi.saya.m j~naanam upajaayata iti kalpanaa? eva.m sati nimbarasa.h priyo bhaavyata iti tadvi.sayaj~naanam eva priyaakaara.m bhaavyata ity aapannam | sphu.taabhataapi tasya tadvi.sayopanidhau tadgrahij~naanasya jhagiti yatnam anapek.sya priyaakaarasphura.na.m, na vi.sayasyaivaasannihitasya saak.saadbhaava.h | eva.m k.so.niidharaadayo 'pi k.sa.nino bhaavyanta iti tadvi.sayaj~naanam eva k.sa.nikaakaara.m bhaavyata iti | tasyaapi sphu.tiibhaavo bhuudharaadisannidhau tadgraahakasya k.sa.nikaakaarodayo na bhuudharaader asannihitasyaapi sphu.tiibhaava.h | iyam eva dharmabhaavanaa "sabdaarthani.s.thani.s.theti na prastutavastuk.sati.h |
	[326,6] vastutas tu priyatva.m naama sukhakaratvam | tatra yadvi.saye yasya priyatvabhaavanaa taccittasantaana.m bhaavanaapari.sk.rtam upaadaanam upaadaaya sa vi.saya.h sahakaarii sukham utpaadayatiiti sthitau na sarva.m priyatvam | tatra prii.nakatva.m tu tasyaiva dharma.h, sarva.m ca priiti na do.sa.h | sa caabhyaasaad eva | eva.m k.rpaadi.sv api maanase.su dharme.su yojyam | du.hkhinam uddharaamiiti du.hkhiparoddhara.nabhaavanaayaa.h sphu.tiibhaavas tadvi.sayasannidhau jhagiti tadj~naana.m tadanuruupaanu.s.thaanaprasavahetu.h | eva.m "sucikapaalabhaavaanaayaam api nairgh.r.nyasphu.tiibhaavo naama karparopasarpa.ne veditavya.h | na tu sa.mbandhinaiva pratyaasannennetare.na vaa sahasphurattaa | yathokta.m sarvaj~nasiddhau, labdho bodhadayaadibhis tv ati"sayas tadgocaropasthitau naiva.m yatnam apek.sate svarasata.h pratyaatmam unmiilati |
	[326,16] tasmaat k.sa.nikatvadharmaabhyaase 'pi prakar.sagaamini yaavad anubhavitavyam anena, taavat tru.tyadruupam asmadaadidar"sanavilak.sa.nam eva | yathaasmaakam atyantasad.r"se 'pi bhinnade"sapa.tutarabhedaanukaari dar"sana.m vikalpa"s ca jhagity eva tathaa syaat, anu.s.thaana.m vaa tadanuruupam, eva.m yogina.h k.sa.nabhedini bhaavadvaye dar"sanavikalpau | sthairyaadibhramodbhavaraagaadikala"nkaana"nkita.m caasya ceta iti iyatii tasya sphu.taabhataa |
	[326,21] nanu paribhaa.saamaatram etat, iyaty eva tasya prakar.sagatir iti | tathaad.r.s.tatvaad iti nottaram | yady api d.r.s.tam eva.m tathaapi taavataiva sthitir iti na "sakya.m prastute | kadaacid atiricyamaana.h prakar.so vi.saye.naiva saha sphu.tayed iti na puurvado.sa"so.sa.h | priyatvaadaav api ca kadaacid anyaiva ni.s.theti cet? bhavatv iti bhaavanayaa abhimataa.m sthitimulla"nghya sphu.tiibhaava"sa"nkaa | yas tu prek.saapuurvakaarii svaartha.m paraartha.m vaa bhaavanaabhiyukta.h, tasya taavataiva k.rtaarthatva.m jaatam iti kim iti "sramaantaram aavi"set, anarthakatvaad arthakaratvaac ca? yathaa bhojyabhai.sajyaadi.sv abhimatapaakapraaptau | yathaa caatra sa.mbhavaty api paakaantare 'bhimate taavataiva paakaprakar.saparyantavyavahaara.h, tathaa prastute 'piiti na ka"sciddo.sa.h | tad eva.m yady api dharmivi.sayabhaavanaayaa.h sphu.tiibhaavo visa.mvaadasa.mvaasii sthairyaviparyayaad vi.sayasya, tathaapi na yathoktadharmagocaraayaas tadaa"sa"nketi sthitam | yady evam anucita.h kaaminiid.r.s.thaanta iti na codyam, bhaavanaayaa vai"sadyamaatranidar"sanasya vivak.sitatvaat | ata eva vaartikam,

gh.r.naavairaagyaraagavat

ity aaha |
	[327,8] tat tarhi yogij~naanam indriyaj~naanaad bhinnam abhinna.m vaa? ki.m caata.h? abhedapak.se na yogij~naana.m naama pratyak.sabheda.h, indriyaj~naanenaiva sa.mgrahaat | na ca bhaavanopask.rtasantaanasya tathodayaad bhedavyavasthaa, rasaayanaadisa.mskaaraapek.sayaapi pratyak.saantaravyavasthaaprasa"ngaat | bhedapak.se ca bhaavanaasa.mbhava.m k.sa.nikatvasaak.saatkaarij~naanam anyad anyatheti saadhvii "suddhi.h, indriyaj~naanasyaapi tadavasthaayaam asthairyasaak.saatkara.ne k.rta.m yogij~naanena | na ca tasyaakasmika.h k.sa.nikatvabodha.h | bhaavanodbhatavai"sadyasya hi tadbodha.h | na cendriyaj~naane bhaavanaa, api tu manasa.h | taam antare.naapi saak.saatkriyaalaabhe ca bhaavanaavaiyarthyam |
	[327,15] ki.m ca bhinnakaala.m vaa taddvayam abhinnakaala.m vaa? tatraabhinnakaalatvam anupapannam | indriyaj~naanopaniitasya hi dharmi.na.h k.sa.nikataa saak.saatkartavyaa bhaavanaabhaavinaanubhavena | anyathaa dharmina.m dharma.m ca svaatantrye.na saak.saatkurvato dharmidvaaraka.m duu.sa.nam anivaaryam | na ca dharmabhaavanaayaa vastusaak.saatkaaravyaapaaro nimbaadivad iti niveditam etat | tasmaad indriyaj~naanagocaraad adhika eva tattvasaak.saatkaara iti prathamam indriyaj~naana.m dharmigraahi, pa"scaanmaanasa.m k.sa.nikataagraahiiti niyata.h kaalabheda.h | kaalabhede ca praaciinaapek.sayaa pa"scim asya g.rhiitagraahitvaad apraamaa.nyam ekaarthatve | bhinnaarthatve tv indriyaj~naanagocaraad anyatra pravartamaana.m svaatantrye.na dharmi.nam upasthaapayatiiti na ca praacyado.saan muktir iti |
	[327,23] atra bruuma.h | prathamapak.se taavan na vastuduu.sa.nam, taad.rkpuru.savi"se.sasya saadhyasya siddhatvaat | vyavasthaaduu.sa.nam api naasti, saadhyatayaiva taad.r"saada"savi"se.sasya lokaatikraantaruupatve tatsaadhanavi"se.sapratipaadanaaya p.rthagjanasaadhaara.nendriyaj~naanaad bhedena nirde"saat | na cendriyaj~naana"sabdena ko.s.tha"suddhyaa rasaayanaadijanitavi"se.sasyeva sa"ngrahamaatre.na "saastrasaaphalyam | ata evaa~njanaadik.rtavi"se.saapek.sayaapi na bhedanirde"sa.h, lokaatikraantaruupasya vi"se.sasyaabhaavaat | prayojanaapek.sayaa hi bahulam ekaprakaarasa.mgraahyasyaapi prakaarabhedanirde"sa i.syata eva, yathaa sa.mprayuktasa.mskaaraskandhasa.mg.rhiitayor api vedanaasa.mj~nayo.h, vikalpasa.mg.rhiitasyaapi kli.s.tamanoj~naanasya | tasmaan nendriyayogij~naanayor abhedapak.se taavad do.sa.h | tad eva dharmiruupaapek.sayendriyaj~naana.m dharmaapek.sayaa yogij~naana.m, yathaa dharmipratyak.sam eva ni.sedhaapek.sayaanupalabdhi.h |
	[328,6] bhedakapak.se 'pi na taavat sthairyetarasphura.nak.rtopaalambhasa.mbhava.h indriyaj~naanenaapi vastu sarvaatmanaa g.rh.nataa tru.tyadruupayaiva graha.naat | adhyavasaayo 'pi puurva.m durlabha.h sa sa.mprati bhaavanaabalaavalambinaa manasaa aasaaditapaa.tavena gha.tita iti vi"se.sa.h | nanv indriyasyaapi tadda"saayaa.m nirati"sayavi"se.salaabhaad duurasuuk.samaadyanubhava.m ko nivaarayati baahyayogivat, nira"scaam api kuta"scit karmaak.sepaanmaatrayaa tathopalabdhe.h? vidyamaanaanaa.m ca k.sa.naanaam ava"sya.m vaisad.r"syam a.niiyo 'pi sa.mbhavi, anyathaa sarvaatmanaa saad.r"sye tattvaprasa"ngaat | tat tathaavidhasuuk.smabhedaavadhaara.nadhuurye.naak.savij~naanenaiva "saadhyasiddher anarthaka.m yogij~naanam |
	[328,14] etena du.hkhaanaatmaadisaak.saatkaaro vyaakhyaata.h | puru.savapu.saa cendriyam antare.na bhavitum a"sakyam iti yogij~naanam anutpaadaniiyam astu | tad apy ayuktam | na hi sa.mbhaavanaamaatropaniita.m netrabalam avalambya sa.mvyavahaari.naa prek.se.na pramaa.napraraaya.no maarga.h parihartu.m "sakya.h | tadabhyaasasahakaarikam eva vaa tathaavidhendriya"saktisaadhanam ity aparihaarye.na yogij~naanena samaanakak.sataayaam api indriyaj~naanasya na ka"scid do.sa.h | vaiyarthyam ekasyeti cet? katare.na puna.h svakaara.nopanidhaanadharma.nor anayo.h svavyaapaaravaiyarthyabhayaan nirvitatavyam, biijaadi.sv ivaantyak.sa.napraapte.su |
	[328,21] apraamaa.nyam ekasyaastv iti cet? biijaadi.sv apy ekasyaakaara.natvam astu | sarve.saa.m samaanasaamarthyaanaa.m katamad ekam akaara.nam avasthaapayitu.m "sakyam iti cet? paricchedabalavator j~naanayor api kim ekam apramaa.niikriyataam | prasparaapek.sayaa maa bhuudubhayam api pramaa.nam iti cet? biijaadi.sv api naikam api kaara.natvam astv iti samaanam | g.rhiitagraahitva.m naama naasty eva | tarhi do.sa iti cet, na, kaalabhedena tasya sviikaaraat | g.rhiitagraha.na.m hi tad ucyate, na g.rhyamaa.nasya, yathaa k.rtasya kara.nasviikaare 'kaarakatvam, na tu kriyamaa.nakara.ne biijaadivad eva | tasmaad abhinnakaalapak.se nai.sa do.sa.h |
	[329,1] nanu tathaapy aakaaradvayasphura.naprasa"nga iti cet? satyam, satyaj~naanaakaaras taavad dhanta samaanade"sa.h, anyathaa bhramatvaprasa"ngaat | atas taavaakaaraavapratighau kayaa riityaa sphurata iti ko nir.netu.m k.sama.h, yadaaha;

acintyaa yoginaa.m gati.h (PV III 532)

iti? tasmaad d.r.s.taantaabhaavaat kim ivaani.s.ta.m kim iva vaa na do.sa ity ubhayayor api naavasara.h | samasamayatayaa tarhiindriyaj~naanaanapek.saayaa.m svaatantryado.sa ukta.h katha.m parihartavya.h? indriyaapek.sayaiva parihari.syata iti nottaram | tadaa hi tadapiindriyaj~naanam eva syaat, tadvyaapaaraanuvidhaanaat | na yogij~naana.m naama ki~ncit |
	[329,10] tadvaram ekam eva sviik.rtam iti na bhedapak.sa.h k.sama.h | naivam, tathaa hi maa bhuud indriyaapek.saa | viik.sa.na.m tu yathaa svasaamarthyaanuruupaa.m yogyade"saavasthitim apek.sya svavij~naanajanane pravartate tathaa mana indriyaapi pravarti.syate, apraapyakaaritaayaa ubhayo.h saadhaara.natvaat, arthavattaayaa"s ca namaso 'pi tadaaniim i.s.tatvaat | p.rthagjanasantaanasya tu na taad.r"sii "sakti.h yato netra"srotravanmano 'pi taad.r.nmaryaadayaa yogyade"sastham arthasahakaari.nam aasaadya vedanam utpaadayed iti naatiprasa"nga.h | tadda"saayaa.m tu "srutinayanayor iva manaso 'pi kiyadduure.na vi.sayasannidhivyavastheti ka eva.m pramaatu.m k.sama.h? kevalam etaavad ucyate, yaavat tena "sakyam adhigantu.m svaakaaraarpa.nasaha.m sahakaari vastu taavad itarajanaasaadhaara.natru.tyadruupatayaa tasya gocariibhavati | tathaa ca sati vastvaakaaro vastuk.rta eva na bhaavanaajanita iti na visa.mvaada"sa"nkaa |
	[329,20] nanu cak.suraades taavad duurataragocariikara.ne d.r.s.taa sakti.h, manasas tu nendriyaatikrame.na sarvavi.sayasyeti cet, na, paracittaj~naanaadiinaa.m sa.mbhavaat | tad api ne.s.tam eke.saam iti cetad.r.s.tamaatre.na pratik.sepaayogaat | upaayaabhaavaad iti cet? upaayaabhaave 'pi naanupalambhamaatraad anya upaaya.h | tasmaad yady eva.m syaat tadaa yoginaam indriyamanoj~naanayor bhedapak.se 'pi na nirvaaha ity upak.sepaartha.h | nirvaahas tv anyathaapi dar"sita eva | eva.m ca sati kaalabhedapak.se 'pi na do.sa.h, yadi 	[saa] prathama.m manoj~naanav.rtti.h, yadi cendriyapathaatikrame.na v.rtti.h | indriyaj~naana.m tu tasya tadapek.sayaa praamaa.nyavirahe 'pi na vyathayatiity ala.m vistare.na |
	[330,1] tad eva.m yogij~naane tattvabhaavanaadhikaaraad arthakaaro 'rthak.rta eva | bhaavanayaa punas tadiiyasantaane netra ivaa~njanavi"se.se.na "saktir ati"sayavatii kaacid arpitaa yayetarajanaasaadhaara.na.m dar"sanam asya | yathokta.m praak | yadi tarhi vi.sayajanyam eva yogij~naanam atiitaanaagataparij~naanasya kaa vaartaa? tadetatprastaavaanavagaahanasya phalam | upayuktasarvaj~naadhikaare.na hi vastudharmabhaavanopak.sepa.h k.rta.h | na sarvasarvaj~napak.saapek.sayaa tato 'tiitaanaagatam apratiiyamaanam api na baadhakam | taavataiva du.hkhanirodhasiddhe.h, parasmai ca ni.skampade"sanaavataaraat |
	[330,7] yat puna.h ka.nikaayaa.m k.sa.nikaaditattvabhaavanaadvare.na taddharmi.naa.m samastavastuunaam eva bhaavanayaa tadaakaaraj~naanotpaadanaat saak.saatkara.nam utthaapya duu.sa.nam abhidhiiyate yogij~naanasya, tadavadhiira.niiyam eva, vaartikabhaa.syaadivaadabahirbhaavaat | anyathaarabdhaiva nityadu.hkhaadibhaavanaa, saa ca sarvasarvaj~natvam evaarpayatiiti yady abhipreta.m syaat, katha.m yatnenotthaapya tatparihaaro vaartike,

naasmaabhi.h "sakyate j~naatum iti santo.sa i.syate  (PVA)

ityaadinaa bhaa.sye ca? yadi punas tadavasthaapraaptau niraavara.naanta.rkara.nasya kaaru.nyaati"sayaat sarvaakaaraparaarthapraarthanaparatayaa sakalagocaracaari.ni cetasi ciraviruu.dhotsaahasya taad.rgupaayavi"se.saadhigamo bhavi.syati, yam anuti.s.thata.h, pratiparamaa.nu sarvavastuvi.saya.m yathaade"sakaala.m pratyavasthaanukaari sphu.tatara.m j~naanam udiiyaat | tadaa na taavad vastuvyabhicaarak.rta.m visa.mvaaditvam, naapi niraalambanatvam, vastuunaam eva pratibhaasanaat |
	[330,19] athotpattisaaruupyaabhyaam aalambanavyavasthaa,

[bhinnakaala.m katha.m graahyam iti ced] graahyataa.m vidu.h |
hetutvam eva yuktij~naa j~naanaakaaraarpa.nak.samam || (PV II 247) 

iti vacanaat, tata.h saaruupyam ekam aki~ncitkaram iti katham anaalambanatvaparihaara.h? 
	[330,24] tad ayukta.m, tat khalu lak.sa.na.m p.rthagjanaapek.sayaa bahir artha.m prati samasamayabhaavinaanupakaarye.na j~naanena graha.nani.sedhaparam, tathaa prastaavaat | tattvatas tu yad eva yatra pratibhaasate tad eva tasyaalambanam ucyate | yathendriyapratyak.se baahyam anyatra svaakaara.h, pratibhaasava"saat pratyak.sasya graha.naagraha.ne iti hi prathamaparicchedav.rtti.h | tatra baahyasya pratibhaaso naama tadaakaarotpattimaatram | tathaa hi bahirvicchinnaakaarodayasa.mvedanamaatraad ida.m d.r.s.tam iti bhavati | na khalu tatsa.mkalpakaale utpattir aparaapek.syate, tasyaa.h pa"scaan ni"sceyatvaat phalapraaptyaa vaa ubhayaasena vaa | sa ca tadaakaarodaya indriyapratyak.se 'rthaad bhrame viplavaat | vikalpe vaasanaata.h | tatraarthajanye sa.mvaado 'nyatra viparyayo bahirapek.sayaa, svaruupe sarvatra sa.mvaadaniyamaat | tato 'bhipretasa.mvaade vedane tadutpattim antare.na [na] sa.mvaado naapi taadruupyam iti tatra tadutpattipraarthanaa | ata eva tadaakaarataiva praamaa.nyam, saaruupyatadutpattii ca sa.mvedyalak.sa.nam ity ubhayam avirodhi |
	[331,9] yatra tu bhaavanaavi"se.sabalaad eva devataadhipatyaat satyasvapnavad arthaakaaram arthayaathaatmyanaantariiyaka.m j~naanam, tatra na ki~ncit tadutpattyaa | yad vaarttikam -

[ruupaade"s cetasa"s caivam] avi"suddhadhiya.m prati |
graahyagraahakacinteyam acintyaa yoginaa.m gati.h || (PV III 532) 

iti | tasmaad baahye p.rthagjanasya saaruupyotpattibhyaa.m vedyasthiti.h yogina.h saaruupyamaatre.naapi | svaruupe yogyataamaatre.naiveti nyaaya.h | bhaavibhuutayos tarhi yadi svaruupasphura.na.m vartamaanataiva syaat |
	[331,16] atha svaruupam asannihita.m j~naanam eva tadaakaaram iti niraalambana.m niyamena, tad api naasti | yasmaad asannihite 'py arthe bhaavanaabalaac cet? tadde"sakaalaanukaari vij~naana.m katham anaalambanam? sphura.nariitivi"se.se.na tu kaalabhedavikalpodayaat tadanuruupaanu.s.thaane niyatatvaat tatpraapte.h | yad bhaa.syam,

yathaa sa d.r.s.ta.h "saradaadikaalayuktas tathaa tasya na baadhitatvam (PVA II 615) 

iti | yad vaa sa.mcityaiva kaalabhedabhaagivasturuupapratiitaye samaadhisamaapatter vyutthaane kaalabhedaadhyavasaaya.h | yathoktam, 

yad yad icchati vai boddhum

ityaadi | krame.na tvanaabhogam api j~naanam avirodhi | j~naanamaatrasya tattvata.h sphura.naac ca na vartamaanataaprasa"nga.h, yathaa niraakaaravaade vastusvaruupasyaiva sphura.naad iti | yady api ca vartamaane 'pi j~naanaakaarasyaiva sphura.na.m tathaapi vartamaanatayaivaadhyavasaayas tatra | eva.m duuraasannaadibhede 'pi veditavyam | tatra yathaadhyavasaayapraaptau niyamena sa.mvaadaat praamaa.nyam anyadaa viparyaya.h yathaa svapnakaaminyaadau | pratibhaasvargasaadhanaagni.s.tomaadivikalpe ca bhaavina.h spa.s.taruupasya pratibhaasaabhaavaad eva na cintaa | na ca tatra prek.savyaavahaarikasya praaptiniyamani"scayo 'sti |
	[332,7] prastute 'pi ko ni"scaya iti cet? kasya punar atra ni"scaya"s cintyate, tasya tadanyasya vaa? yadi tasya, tadaa yathaabhyaasaat parito nirastavibhramaa"sa"nke saadhanaj~naane p.rthagjanasya tathaa yogino 'py atyantaabhyaasaad bhaavibhuutaadipratibhaasa.h kena vaaryate? athaanyasya, tadedam aayaataam | yaavad anyasya na praamaa.nyabodhas taavan na pramaa.nam | yaavac ca na pramaa.na.m taavan naanyasya praama.nyabodho 'bhraanta iti na ki~ncit pramaa.na.m syaat | tannaabhive"sapaarava"syena ki~ncit | tasmaad upaayavi"se.sasacivabhaavanaabhedasyaahatyaasphura.naat taad.rksiddhaav eva sa.m"sayo, na tu siddhe 'pi niraalambanatvaadido.sair upadrava.h "sakya.h |
	[332,14] yac ca vikalpena baahyasyaagraha.ne 'py adhyavaseyatayaa sphu.tiibhaavam aa"sa.mkya, yad anumaanena g.rhyate yac caadhyavasiiyate te dve 'nyaniv.rttii na vastunii, svalak.sa.naavagaahitve 'bhilaapasa.msargayogyapratibhaasaanupapatter ity aaha, tad apy asa.mbaddham | tathaa hi yathaa tathaa vaa bauddhasiddhaantagandhena vyavahaara.h, kaaminyaakaaravikalpabhaavanavat, k.sa.nikaakaarasyaapi paryante vi"sadopaadeyak.sa.naprasavas tu durnivaara.h | yadi punar iid.rgapohasthiti.h k.sa.nikavikalpaikatalpa"saayinii na kaaminyaadivikalpam avetiity upapaadayi.syasi tathaiva grahii.syaama.h | na caadhyavaseyam avastuniv.rttimaatra.m vaa | dharmottare 'pi hi mate svalak.sa.nam adhyavaseyam iti sthiti.h |
	[332,21] nanu vahni.h pratiito mayety adhyavasaayaakaara.h | tatra ca svalak.sa.nasphura.nam iti saahasam, vikalpaadhyavasaayayor ekaarthatvaat | satyam, na tu tatra sphuratiiti taavataa svalak.sa.nam adhyavasitam ucyate | aphura.ne tarhy abodhaat katham avasaaya.h? sphra.ne 'pi pratibhaasa evaasau, katham adhyavasaaya.h? na ca pratibhaasaadhyavasaayaav apy ekaarthau | pratibhaaso hi saak.saatsphura.nam asphura.ne 'pi prav.rttivi.sayiikara.nam ekavyaav.rtyullekhasaamarthyaad adhyavasaayo bhaa.syamata.h | ato yad anuruupam anu.s.thaana.m tad adhyavaseyam, pratibhaasamaanaruupaan anuprativi.s.tam eva | tac ca kvacid aaropitamaatram | kvacid vasturuupam | prak.rta.m tu pramaa.navyaapaarasviikaaraad vasturuupam eveti katham ucyate niv.rttimaatram avastu vaadhyavaseyam ity aastaa.m taavad anaarabdhanirbandha.h | pratibhaaso 'pi vikalpe vyaav.rttaakaarasya, na vyaav.rttimaatrasya, yady anubhavaanusaara.h | sarvadaa yad vaa tad vaa raak.sasaadi pratibhaaseta | bhaavanayaa punar adhyavasitaakaare.na pari.niti.h abaadhyaa tatraaropitamaatre 'dhyavaseye niraalambanatvam | sati tu tad evaalambana.m yathaanantaram uktam ||
	[333,5] yat tv aaha, arthasyaalambanapratyayatva.m vij~naana.m pratiindriyaapek.satvena vyaaptam | tac caasmaat svaviruddhopalabdhyaa nivartamaanam aalambanapratyayatvam apy arthasya nivartayatiiti, tatraalambanapratyayatvendriyaapek.satvayor vyaapyakabhaavam aprasaadhya pramaa.nena vyaapakaviruddhopalabdhi.m sphu.tayatiiti mahadvaidagdhyam | tathaa dar"sanaad iti cet? dar"sanaadar"sanam eva tarhi prama.niik.rtya sthiiyataam, kim eva.mvidhapramaa.nopanyaasavyasanena? tasmaad indriyam anapek.syaapi yady aalambanabhaava.m bhaava.h sviikuryaat na baadhakam utpa"syaama.h | athaatroktam eva na khalv indhanavi"se.so dhuumahetur iti vinaapi dahana.m sahasre.naapi sa.mskaarair dhuumam aadhatte | tadaadhaane vaa samastakaaryahetvanumaanocchedaprasa"nga.h | tasmaaj j~naanam apiindriyasaapek.saad arthaad utpattidharmakam |
	[333,14] indriyavyaapaaravirahe ca samastaaparakaara.nasannidhaavasannidhiiyamaanasattaaka.m tatpratibaddha.m siddham iti katham indriyaanapek.syasyaarthasya svavij~naana.m pratyaalambanabhaava iti cet? etad api paracittaj~naanasa.mbhavena prativyuu.dham | i.s.taa"s ca paricittavedina"s caarvaakamiimaa.msakavyatiriktai.h | caarvaakaader api sandehaan naaparaa gati.h | sandehe ca vipak.saad ekaantavyaav.rtter ayoga.h | nanu j~naanakaaryasyendriyaapek.saaniyamaad eva naanyatra sandeho dahanaapek.sadhuumavat | yady eva.m ruupaj~naanasya viik.sa.naapek.sa.ne yaad.r"sii saamagrii saa na sa.mcara.navi"se.sasya cara.naapek.sa.ne kalayaapi hiiyate, tat katha.m na dhuumad.r.s.taanta"s cara.navarihi.naam uragaadiinaa.m gamanani.sedhaaya prabhur abhuut? katha.m vaa karaadivyaapaarasa"ngi saavegamantrodgaaraparamparaasaadhyam eke.saa.m vi.sa"samanaadikaarya.m samaadhimaatraad anyasya? na caiva.m dhuumo 'pi kvacid indhane dahanaanapek.sodayo d.r.s.to yato 'traapi tathaa "sa"nkyeta |
	[333,25] tasmaad bahirbhuvo bhaavaa yathaa hetuphalabhaavenopalambhabhaaja.h te tathaiva niyatav.rttaya.h | cittasantaanasya tu vicitrakarmaabhisa.mskaarasaamarthyaad vicitra eva vivarta.h | atas tadaa"srayakaaryam ekatra yaavad apek.sa.m taavad apek.sam anyatraapiiti na niyantu.m "sakyam | tat katha.m paracittavedanaader abhaava eva? yadi ca dhuumavad analam anapek.sya nendriya.m buddhi.h, tadaa svavi.saye 'py utkar.sagho.sa.naaviik.sa.naadiinaa.m diinaiva syaat | tathaa hi yaavad de"sa.m dahanendhanaadidhuumaadisaadhanam upalabdha.m na taavad de"saatikrame samartham | eva.m yaavadde"se 'smaaka.m vi.sayendriyaadivedanam utpaaditavat katha.m tadatikrame g.rdhraadiinaam utpaadayet? utpaadane vaa nendhanadahanaadikak.saa.m k.samate cittasantaanaa"srayaa saamagrii |naapi dhuumakak.saa.m buddhi.h |
	[334,4] ata.h sahakaari.no 'tivyavadhaanavadvaikalye 'pi ki.m na kuta"scit vi"se.saat sa.mbhaavyate? jaatik.rto 'sau vibhaaga.h, na cittasantaanaa"srayaad iti cet, na, jaatir api hi vicitrakarmaadhipatyaad eva vicitrasvaruupopasa.mhaarasvabhaavaa, karma ca na cittaad anyad iti na cittaa"srayatvaparihaara.h | athendriyasya praapyakaaritayaa sarvaiva vij~naanajananasaamagrii saadhaara.nade"sety ucyate | tathaapi kasmaat punas taavad duurade"sasthitim iti kvacillocanaru.thaa.m"sa"sle.sa.h kvacid arvaageva vi"sraama iti kim atra vaktavya.m karmaadhipatyaad anyatra? tasmaat tadaa"srayasya cittasantaanasya citraiva "sakti.h |
	[334,11] na hi bahir api "sakyam evam | anyathaa sad.r"saprade"sasthaayino.h pradiipayor alpakasya kasyacid duurasaari.nii kira.nasa.mhatir itarasya punar arvaaciinacaari.nii syaat | atha mantraprabhaavaad evam api syaat, sariis.rpad.r"saa ca maandyamaadadhaatiiti cet? sa tarhi cittasantater eva prabhaava.h | mantre 'pi puru.samaahaatmyak.rta eva | yathaa vaartike nir.niitam, apauru.seyatve 'pi mantraa.naa.m na puru.sanirapek.saa.naa.m "sakti.h | tata"s ca puru.sa eva mantraadyupaayena baahyavastu"saktivyavasthaa.m dusthayatiiti aayaataam iti prastute kim asa.mbhaavanam? yathaa ca locanaapek.sa.h padaarthasyaalambanabhaavo d.r.s.ta iti tanniyata i.s.ta.h, tathaalokaapek.so 'pi d.r.s.ta iti na sa.mtamase pa"syeyur uluukaadaya.h | tathaa d.r.s.tatvaan na do.sa iti cet? tathaa d.r.s.tatvaad eva hato 'si | tathaa hi netraalokayo.h samaane 'py apek.saasaadhananyaaye cittasyaacintya"saktitayaa anyatarolla"nghanadar"sanam anyad api "sa"nkayaa kala"nkayati | na tv adar"sane "sakyam evam | atha taad.r"si j~naanatvasaamaanyavanty api kaaryaa.niitarajaatibhedabhaa~njiiti naanapek.sya saadhanasaamagriibhedam udiyur ity ucyate |
	[334,24] kena puna.h prak.rtaj~naanasyaapy alaukikasya p.rthagjanaj~naanena sahaikajaatitaayaa.m prataarito 'si? asattvaad eva tarhi tasya na jaatibheda iti cetasattvam iti jaatibhedaabhaavaad evendriyaapek.sayaa niyamasa.mbhavaad itiitaretaraa"sraya.h | tasmaat saadhaara.nakarmanirjaataanaam asmadaadiinaam anubhavabheda.m pratiindriyaapek.satvam aalambanatvasya vyaapakam api na svaniv.rttyaa anubhavamaatra.m prati nirvartaka.m bhavitum arhati, vi"se.sodde"senaiva vyaaptisiddhe.h | athaanubhavamaatram ekiik.rtya vyaaptir i.syate? tadaa virpayayaadhakaabhaavaat vyaaptir eva na sidhyati hetuphalaniyamaa"srayas tu dhvasto dhuumaadisaadhaara.nyaanupapatter vicitrakarmaabhisa.mskaaraad acintya"saktisvaantasantaanasa.mbhaavino 'nubhavamaatrasya | vi"se.saa"sraye ca na sarvopasa.mhaaravatii vyaaptir iti sa eva do.so vi"se.savattva.m naama |
	[335,4] yad apy ayam aaha, bhaavanaayaas caabhuutaarthaayaa arthaanapek.saayaa eva vi"sadaj~naanajananasaamarthyam upalabdha.m kaamaaturaadivartinyaa iti bhuutaarthaapi tannirapek.saiva samartheti naarthasya aalambanapratyayatva.m "sakyaavagaman iti | tatraapi keyam arthanirapek.sataa? kim arthaavi.sayatva.m saak.saadarthaapratibhaaso vaa, yad vaa arthaahetutvam athaarthavyabhicaara iti pak.saa.h | prathamapak.se bhuutaarthatvam avi.sayatva.m ceti vyaahatam, tatprabhavaanumaanasyeva tasyaapy adhyavasaayaapek.sayaa tadvi.sayatvaat | pratibhaasaapek.sayaa tu maa bhuut tadvi.sayatva.m tasyaas tajjanitaj~naanasyaiva tadi.s.ter iti na dvitiiyo 'pi pak.sa.h | t.rtiiyo 'sa.mbhavii, svaprabhavaanumaanadvaare.na tasyaapi bhuutaarthakaaryatvaat | ata eva vyabhicaaro 'pi siddha iti na carurtha.h | atas tajjavi"sadaj~naanasya sa.mvaadaniyamaad arthasya katham aalambanatvam a"sakyaavagamam? tasmaat praaciinariityaiva codya.m caaru, parihaara"s cokta eva | 
	[335,14] yac caanena punas taattanaa evaasya vi.sayak.sa.naa graahyaa yujyante na puurvataraa itaadinaa bhuutaanaagatabodhini.sedhaaya prayatta.m, tat praag eva pratyaadi.s.tam | prak.rtasarvaj~napak.se tu yaavanto j~naanam upajanayanta.h svaj~naanagocarataam anubhavanti taavanta.h k.sa.nikadu.hkhaanaatmaakaare.naivety etaavataiva saadhyasiddhi.h | pratiitaatiite.su smara.na.m bhaavini sa.mbhaavaneveti | yady atiite smara.nam eva, tat katha.m samudayaakaaraa.naa.m sphu.tiibhaava iti cet? pa~ncaskandhaa evottaraapek.sayaa samudaya.h | tatraayam eva samudayaakaarasphu.tiibhaavo yadabhimukhiibhuute.su paraapek.sayaa jhagati tadanuruupavikalpaanu.s.thaanaadiprasavahetu.h sphura.nariiti.h kaacit, yayaa p.rthagjanaad vibhaagabhaagii bhavati puurvavat | atiite.su ca tathaiva pa.tutarasmara.nodaya.h | paraanapek.sasvaruupamaatre.na tu k.sa.nikaadyaakaarair du.hkhasatyapratiiti.h | nanu vikalpaanaam asahasa.mbhavasvabhaavatvaad yadaa du.hkhaakaaraa.naam avasaaya.h, tadaa na samudayaakaaraa.naam, pa"scaac ca nirvi.saya.h avasaaya iti cet? satyam etad ekaikasatyasyaapi naakaaracatu.s.tayavikalpanam ekakaalam | na ca kaacid eva.m k.sa.ti.h | graha.nariitivi"se.sa eva hi sphu.tiibhuutasakalaakaara.h saak.saatkaara.nam | yato biijavikalpaavakiir.naabhimatavikalpakramaavirbhaava.h | yathaa hi niilacalavikacaadivi"se.sa.nam utpala.m pa"syato janasya na vikalpakrame.na tadvi.sayasakalaakaarasaak.saatkriyaavyaaghaata.h, tathaa prasute 'py unneya.h | aparasparaa"s ca k.sa.naastavaivaaparaaparair anubhavai.h saak.saatkriyante | vikalpaa"s ca yathaabhimata.m pravartante g.rhiitaanusandhaanaruupaa.h | anubhavenaiva ca saarvaj~nasthitir iti veditavyam | eva.m nirodhadharmamaagrasatyayor api svasa.mvedena vedane sakalam uuhyam ||
	[336,5] yac ca sarvavastuno mitha.h katha~ncit saak.saat paramparye.na ca sa.mbandhadvaaraka.m katipayadar"sane sarvadar"sanasya duu.sa.na.m tadanabhyupagamenaiva gatam | sambandhadvaarakas tu vi"se.sa.natayaa samastavastuvi.saya.h sa.mkalpo yadi tadavasthaayaa.m janmaparamparaasmara.nasa.mbhave bhavet, na do.sam utpa"syaama.h | yathaabhyaasavato hutaa"saadidar"sane jhagity evaidhasya kaaryam hetu"s ca paavakasyaayam iti vikalpa.h, tathaa vikalpag.rhiitaanaa.m bhaavanaaprakar.se vai"sadyam apy astu | na tu sa.mbandhamaatre.naikadar"sanaad anyada"sana.m sa"ngiraamahe | maa bhuud vaa vai"sadyam api sarvavi.sayavikalpamaatre.naiva sa.mvaadinaa saarvaj~nyakaaryaparyaaptes tadavasthasya | athavaa svaalambanapratyayamaatragocaram evaavikalpaka.m samastavastuvi"si.s.taalambanaadhyavasaayahetu.h | tenaavasaayaanugatavyaapaaram avikalpam api samastavastuvi.saya.m bhavati | yad aaha,

vyavasyantiik.sa.naad eva sarvaakaaraan mahaadhiya.h || (PV II 107) 

	[336,16] etat tv aa"sa"nkya yad aaha katipayavastvavalambanasyaanubhavasya kutastya e.sa mahimaa yata.h samastavastvavasaaya.h? raagaadyaavara.navigamaad iti cet? tarhi yathaavad vastuuni pa"syet, na tu punas asmaad a"se.savastuvyavasaayanirmaa.nakau"salam asya yujyate | tattvaavarakataa hi sulabhaa malaanaa.m na punarvijalpanirmaa.napratibandhateti | 
	[336,20] atra paryanuyoga.h ki.m taavad vastuni d.r"syamaane vikalpapratibandha eva na d.r.s.ta uta kle"sak.rto veti? tac ca dvaya.m naasti | na hy anubhavavat sarvaakaarakalpana.m kvacit | na ca tadvikalpavaikalya.m kle"saanantare.na | yadaa hi priye vastuni d.r.s.te do.savaty api do.saavikalpana.m tadaa vakta.m raago hetu.h | yadaa punar apriye gu.navaty api gu.naavikalpana.m, tadaa dve.sa.h | anabhyaase tu sarvasadruupaavikalpana.m mohak.rtam eva | na ca kambalaadivadaavara.na.m, ki.m tu santaanavaigu.nyaadhaanena | tato yathaa yathaa mohaadiparaajaya.h tathaa tathaa yatnena vaigu.nyavyaav.rttyaa taavatsu aakaare.su yadaa dhiyo vyavasaayabhaaja.h paryante sarvaakaare.su sarvavastu.su yadi syur na ka"scidvirodha.h | buddhipaa.tavaparamparayaa d.r.s.te.su sm.rte.sv api smara.nasa.mbhavaadiik.samaa.ne.su ca gaa.thatarasmara.nasa.mskaaraadhaanaad anaadyanantatvaaj janma.h ekaprakaarani"scayasya ca tajjaatiiyaa"se.sani"scayasvabhaavatvaan na sarvavi.sayasa.mkalpaanudayak.rto do.sa.h |
	[337,3] yac cedam uuce, apramaa.na.m ca tannitaantavi"sadaabhatve sati bhaavanaajanitatvaat | yan nitaantavi"sadaabhatve sati bhaavanaaja.m vij~naana.m tad apramaa.nam, yathaa anumitabhaavitavi.sayavi"sada.m j~naanam iti | tatra vahner anumaaya bhaavanaiva naastiiti dar"sitatvaat d.r.s.taantaabhaava.h |
	[337,7] yac caanena kaavyaayitam, asti ceha "si"sirabharasa.mbh.rtaja.timam antharatarakaayakaa.n.tasyaanumitavahnibhaavanaabhiyoga iti | tatra yadi jaa.tyaaturatayaa svaya.m cittaave"saad bhaavanopanati.h, tadaa kvaanumaanavaartaa? anumaana.m hi prav.rttipaa.tavabh.rtaa praarthyate | tadavasthasya tathaa a"saktau ca ki.m bhaavanayaa? sphu.tiibhaava eva vaa punastaad astu kvaanumaanaavakaa"sa.h? na hi kaamuko yaavan na kaaminiim anumimiite, taavan na bhaavanaayaam abhiyujyata ity asti sa.mbhava.h | tasmaat jaa.tyaaturasya bhaavanaajanitavai"sadyam agnij~naanamaatram astu d.r.s.taanta.h | tad api kaaminiid.r.s.taantena svakaavyaala.mk.rtena gatam | na caikasya bhaavanaabhuvo j~naanasya visa.mvaadaad apraamaa.nye 'praamaa.nyam anyasya sa.mvaadino 'piiti nyaaya.h, indriyodayasyaapi sarvasya ke"saadiviplavavad apraamaa.nyaprasa"ngaat |
	[337,16] yac ca bhaavanaaprakar.salak.sa.nasya kaara.nasya saamyena phalayor api d.r.s.taantadaar.s.taantikayo.h saamyaniyamaaya prapa~ncitam, tatraapi ki.m na cak.sur eva dvicandaikacandradar"sanayo.h samaana.m kaara.nam utpa"syasi? timiropaghaataanupaghaatak.rto vi"se.sa"s cak.su.sor iti cet? bhaavanayor api bhuutaabhuutavi.sayatvena ki.m na bheda.h? cak.su.si timirak.rto vikaara eva ka"scid bhedaka.h, bhaavanaayaa tadvai"sadye vaa ka"scit svaruupabhedo 'bhede 'pi vi.sayasyeti cet, na, sa.mvaadetarakaara.natvena "saktibhedasyaiva baliiyasa.h sa.mbhave kim apare.na? savi.setarayor iva annayo ruuparasad.r.s.tiinaamabhedena hetuhetvaabhaasabhaavinyor iva vaa saadhyabuddhyos tatk.rtaprav.rttyo"s ca ki.m ca locane 'pi na vikaara ity eva do.sa.h a~njanajanite 'pi vikaare do.savyavasthaaprasa"ngaat | ki.m tu bhraantihetutayeti "saktik.rta eva tatraapi bheda.h | tad eva.m bhaavanaaprakar.se.na sphu.taabhatvam eva saadhyate na praamaa.nyam, yato d.r.s.taantaasiddhyaadido.saavakaa"sa.h | praamaa.nya.m tu bhuutaarthatvena sa.mvaadaat pratyak.satva.m ca kalpanaapo.thaabhraantatveneti taavataivaasyaa"se.so 'py avidyaadu.s.tanaya.h pratihato veditavya.h ||
	[338,1] nyaayaprakiir.nakakaarasyaapy abhuutavi.sayatopalambhas taavat k.sa.nabha"ngaadisaadhanaad eva prativyuu.dha.h | yac caanumaanasya vikalpataa.m prastuty aaha, tatra yaavad vikalpair upadar"sita.m tat sarvam asat, "sabdasa.ms.r.s.tatvaat | tasmi.ms ca bhaavyamaane asatye taavakasya vikalpasya bhaavanayopahite vi"sadabhaave "sabdasa.ms.r.s.tagraahyatvanimitta.m vikalpakatva.m vyaavartate | tadvyaav.rttau ca graahyasarva"sabdasa.ms.r.s.ta.m nivartate | ato nirvikalpakam api yogij~naana.m nirvi.saya.m prasaktam iti |
	[338,6] tatra kim ida.m nirvi.sayatva.m naama? graahyaakaarabhra.m"saad anaakaarataa vaa, yad vaanyaakaarataa, atha tadaakaaratve 'pi tadvasturuupaasa.msargiteti? prathamapak.sas taavad asa.mbhavii, j~naanasya niraakaaratvaanupapatte.h, kaaminyaadau bhaavanayaa tadaakaarasyaiva vai"sadyadar"sanaat | ata eva na dvitiiyo 'pi pak.sa.h | yad ayam evaaha "sokaaturasyaapi niruddhendriyavyaapaarasya tanayabhaavanayaa pitraadipratibhaasaprasa"ngaad iti | kevala.m na caasmin sa.ms.r.s.te bhaavyamaane sphu.tam anyadruupa.m bhavatiiti prastutyaakula.h pralaapa e.sa.h | anena hi bhaavanayaa sarvathaa sphu.tiibhaava eva ni.siddha.h, vikalpam antare.na bhaavanaanupapatte.h | vikalpasya ca "sabdasa.msargam antare.neti kva sphu.tiibhaava.h? tanayabhaavanaayaa.m ca pitraadipratibhaasaprasa"ngavaadinaa tanayapratibhaaso 'nuj~naata eva | anyathaa tanayaabhaavanayaapi tanayapratibhaasaprasa"ngaad ity abhidadhiita | na caani.s.timaatra.m d.r.s.taapalaapaaya prabhavati |
	[338,17] tathaa ca ka.nikaakaara eva kaaminyaakaaravai"sadya.m kaamukasya vacanace.s.taavi"se.sakaavyaracanayaa dra.thayati sma | svaya.m caayam bhaavanayopahite vi"sadabhaave ityaadivacana.m kenaakaare.na caritaarthiikuryaat? tasmaad anyabhaavanayaa naanyasphu.tiibhaava ity adhyavaseyaapek.sayaa anyatvavyavasthaapana.m saadhu | na vikalparuupasya gocaraabhimatasya ca parasparam, tayor ekataadhyaasaat | spa.s.tiibhaavo 'pi hi bahirabhimatasya paryante vikalpopaadeyak.sa.nasyaiva sphu.tasyodaya.h | taavataiva sa vi.sayas tena saak.saatk.rta iti vyavahaara.h | kevala.m sati vastuni tadaakaaraj~naana.m sa.mvaadi, visa.mvaadi tv asatiiti cintitapraayam |
	[338,24] ata eva t.rtiiyo 'pi vikalpa.h pratyukta.h | sa.mvaadasaak.saatkriyaabhyaam anyasya j~naanena vasturuupasa.mspar"sasya nirvaktum a"sakte.h | api ca tanayabhaavanaayaam ity atra kas tanayabhaavanaartha.h? tanayasya puna.h puna"s cetasi nive"sanam iti cet? cetasi nive"sanaartho 'pi tadaakaaravikalpanam eva | eva.m tarhi yad aya.m pralapati k.sa.nikatve bhaavye samaaropite vaastava.m k.sa.nikatvam eva yogij~naanapratibhaasiiti cet, na, sattvaasattvayor ekatvaabhaavaatmake hi bhede [satya] satyabhaavane 'pi yadi satyapratibhaasa.h, sa tarhi satyatanayaabhyaase 'pi "sabdasaamyaad abhedinas tanayasa.mj~nakasya kasyacid aparasya svaruupapratibhaasaprasa"nga.h | tasmaad abhuutavi.sayaad abhyaasaan nirvikalpakam api sa.mvaadaan na pramaa.nam iti, tad api dhvastam, samaaropitabhaavanaayaa evaabhaavaat |
	[339,6] yathaa hi tanayas tanaya iti vikalpaabhyaasas tathaa yadi samaaropita.m k.sa.nikatva.m samaaropita.m k.sa.nikatvam iti vikalpa.h, tadaa samaaropitak.sa.nikabhaavanaa bhavet, na caivam | ki.m tu k.sa.nikaa.h sa.mskaaraa iti | tata.h satyatanayavad vaastavam eva k.sa.nikatva.m bhaavyate | satyatanayabhaavanaayaa vaa anya aakaaro vaktavya.h | k.sa.nikavikalpena k.sa.nikasvalak.sa.naaspar"saat katha.m tadvikalpo bhaavanaa veti tanayavikalpe 'pi samaanam | adhyavaseyaapek.sayaa tadvikalpatvavyavasthaa ca samaanaiva | na hi tanayavikalpe 'py aaropitaad anyasya pratibhaasa.h | tad aya.m tanayabhaavanaayaam aaropita"sabdasa.ms.r.s.tapratibhaase 'pi satyatanayasphu.tiibhaavam icchan prastuta.m pratik.sipatiiti kim anyamohamahaagrahagraasiibhaavaat |
	[339,14] etac ca vikalpasphuradaaropitaapek.sayaa baahyatvamaatre.na satyabhaavanaasaamyam uktam | baahyaapek.sayaa tu "sokaatur asya tanayabhaavanam abhuutabhaavanaiva | ata eva tadabhuuta.m puna.h sphurattanayakaara.m tadaa taad.rktanayaabhaavaad apramaa.nam | k.sa.nikabhaavanaa tu sadaa tatprak.rtitvaad dharmaa.naa.m bhuutavi.sayaiveti, tajjanitavai"sadyam avisa.mvaadaat pramaa.nam | atha vikalpasyaavastuvi.sayatayaa tanaye tanayabhaavane 'pi bhinnam eva vai"sadyam aapadyate naasmanmata iti h.rdistham | tad api h.rdaya eva jiiryatu | yoginir.nayo hi praarabdha e.sa.h, tasya cobhayathaapi na k.sati.h | apohasyaapi pramaa.nena pari"suddhaav adhyavaseyasyaiva vai"sadya.m d.r.s.tam iti kim atra kriyataam? anumaane vastunirbhaasaabhaavaat katha.m tadapek.sayaa pramaa.napari"suddhir iti cet? prastaavaantaram etat |
	[339,23] tac cedam, api ca bhaavyasya vastuna.h puna.h puna"s cetasi nive"sanam abhyaasa.h | sa ca brahmacarye.na tapasaa saadaradiirghakaalanirantaram aasevito d.s.thabhuumir asphu.taakaarasya vikalpasya sphu.taabhatvajanana i.s.ta.h | sa ca k.sa.nikanairaatmyavaadinaa dra.thayitum a"sakya.h | tathaa hi, bhaavyagraahii yaad.r"so vikalpa utpannas taad.r"sa eva niranvaya.m nirudhyate | tasmi.m"s ca niruddhe punar utpadyamaana.h pratyayas taad.r"sa evaapuurva utpadyate | tad anena paryaaye.na kalpasahasre apy apuurvotpatter avi"se.saan na tajjanya.h sa.mskaaro 'bhyaasa utpadyate | etena vi"si.s.tavij~naanotpaado 'bhyaaso vyaakhyaata.h | niranvayaniruddha.m hi puurvavij~naana.m katha.m uttarottaraavasthaantara.m vi"si.s.ta.m janayet? sarvathaa kramabhaavibhi.h pratyayair avasthitam eva ruupa.m "sakya.m sa.mskurtum iti |
	[340,4] tad etad sa.mgatam | na hi yaad.r"sa [eva] bhaavyagraahii pratyaya.h prathamo niranvayaniruddha.h, taad.r"sa evaapara utpadyata iti niyamani"scayakaara.na.m ki~ncid asti ca.n.tadevataaspar"saad anyat | k.sa.nikatvaad iti cet? nanu k.sa.nikatva.m sthaayitayaa virudhyate, na visad.r"sotpaadena | tad dhi praaciina.m niranvayanirodhi yathaa sad.r"sa.m k.sa.naanta[ra] m aarabhate, tathaa yadi saamagriibhedale"sato vi"se.sale"sanive"sik.sa.naantaram utpaadayati tadaa kaa k.sati.h? na hi bhavata iva bhaavasyaapi k.sa.nikataayaa.m pradve.sa.h | asti cehaapi le"sena saamagriibheda.h | tathaa hi k.sa.nikaa.h sarvasa.mskaaraa ity anuvaadamaatraapek.sayaa sa.msaaradu.hkhak.sayaarthitayaa bhaavanaayaam abhiprayujyamaanasya vi"si.s.ta eva sa.mkalpa.h, so 'pi vi"si.s.tam a.numaatrayaatirikta.m janayati yaavat taratamaadikrame.naantimaat phalalaabha.h, biijaadivat | yadi tu vyaasa"ngaadyo madhyamadhyaasiiran mandataaditaaratamyam eva syaat | yad bhaa.syam,
 
sa.mskaarasya baliiyastve vyaak.sepasya nivartanam |
vyaak.sepasya baliiyastve sa.mskaara.h syaat paraa.nmukha.h || (PVA II 500) 

iti | niranvayavinaa"se tarhi praaciinavi"se.saasa.mkrama.naad dvitiiyasya kuto vi"se.salaabha.h? eva.m tarhi saamagryantare 'pi taad.r"saa vi"se.se.na bhavitavyam, asya tatraasa.mkrama.naat | tasmaad asann api sa vi"se.sa.h kaara.nabalaad udapaadi yathaa, tathaayam api | samaanas tarhi tenaayam iti cet, na, hetuvi"se.saat phalavi"se.sasya durnivaaratvaat |
	[340,18] tathaa hi prathamo vi"se.sas taad.rgvi"se.savinaak.rtaad utpanna.h | aya.m tu taad.r"savi"se.sasacivaad iti katha.m samaana.h syaat? anvayas tu vicaaraasaha eva | yo hi hetuta.h sa.mkraanto bhaagas tatra naaparasya hetor vyaapaara.h, ya eva vyaapaara.h sa puurvam asann eva | eva.m yad a"ngasya nirodho na tasya sthiti.h, sthitam ata"s ca na nirodha.h | tat katha.m saanvaye nirodhajanmanii? tena sahav.rtter iti cet? aakaa"senaapi saanvayatvakalpanaaprasa"ngaat | ubhayakaalaanuv.rttimaatrajanyasya sahaarthasyaabhaavaat | tac ca kalasakapaalayor nidhanasa.mbhavakaale 'ntaraalasya na vaaryate | "se.sa.m prakriyaamaatragho.sa.na.m pramaa.naparipanthiiti ki.m tena? haripadavad avasthite tvaatmany uktakar.saayoga iti bahu"sa"s carvitam aastaa.m taavat |
	[341,3] yac caaha, ki.m ca cittam ekaagram avasthaapayitu.m vik.sepatyaagaartham abhyaaso 'nu.s.thiiyate, na ca k.sa.nikavaadinaa.m vik.sipta.m cittam asti, pratyartha.m niyatatayaa sarvasyaikaagratvaad iti | tad apy asa.mbaddham | anubhavasiddha.m hi cetasa.h kasyacit tattvasa.mmukhiikara.nam, kasyacid viparyaya.h, kaaryaadimaatraparaamar"so 'parasyeti | tatra nairaatmyaaditattvaparaa.nmukha.m sarvam eva citta.m vik.siptam ucyate | uktakrame.na tu tattvaikani.s.tha.m samaahitam ity etaavataa ki.m na paryaaptam? yad ava"syam ekasyaiva vicitragocaracaaritvam anve.sitavyam | atha ca tattvasaak.saatkriyaakaalaat praagaham ity ekaakaaraavagrahasa.mbhavaad vyaavahaarika.m tad apy asati, yato mamaiva do.sak.sayo bhaaviiti maargaabhyaasaprav.rttir avyaah.rtaa bhavati | praapyasa.mkalpo hi sarvatra pravartaka.h | sa cedasti vastutathaabhaavavyatireke 'pi ka.h prav.rtti.m nivartayati? yena hi tarhi tathaanumaanena ni"scita.m k.sa.nikataadi tasya prav.rttir iti cet? ni"scayasya saatmiibhaavaabhaavaad anaadyavidyaav aasanaava"siik.rtena cetasaa ni"scayaanucitasyaiva vyavahaarasya pravartanaat | ata eva dar"sanamaarge 'pi labdhe bhaavanaamaargaapek.sa.nam ukta.m vaartike 'nve.sa.niiyam | tasmaat tatphalalaabhaad arvaagabhyaaso 'vidyayaiva sa.mpaadyate | abhyaasaac ca siddha.h sarvaj~na iti ||
	[341,16] nyaayabhuu.sa.nasya ca yogaacaarapak.saapek.sayaa duu.sa.nam aprastutam, bahirartham abhyupagamyaiva saadhanaprakramaat | tatraapi sarvasarvaj~napak.sopak.sipto baadhas tadanabhyupagamaad eva nirasta.h | na caasau baadha eva, sa.m"sayamaatrasaadhanatvaat | tathaa hi, yat taavad atiitaanaagatavi.sayatvani.sedhaartham uktam, na hy asata.h ka"scid aakaaro 'stiiti, satyam idaaniim evam etat | tatas tajjanyaj~naanenaagraha.nam api satyam | satyasvapnaadivad anyathaapi tu sa.mbhaavanaa na "sakyani.sedheti dar"sitam | na ca yathedaanii.m na ka"scid aakaaras tathaa kaalaantare 'pi bhuutabhaavino.h | tathaa sati bhuutabhaavitvam api na syaat, karikesaravat | abhramaavisa.mvaadau ca praag eva cintitau ||
	[341,24] yat puar aaha, na caavisa.mvaaditvam api tvanmate yuktam, yata.h praapyaarthadar"sakatva.m vaa prav.rttivi.sayopadar"sakatva.m vaavabhaataarthakriyaani.spattir vaa bhavataam avisa.mvaaditvam abhipretam | na caitadatiitaadyarthaj~naanasya sa.mbhavati, vartamaanaarthaj~naanasyaapi k.sa.nikatvapak.se nopapadyata eveti | tad apiir.syaapaar ava"syamaatram, upapattividhuratvaat | yadi taavad bhaavibhuutayo.h kaalavyavadhaanena tathocyate, tadaa de"savyavadhaane 'pi e.sa prasa"nga iti prav.rttiyogyade"se 'pi pradar"sakam apramaa.na.m syaat | tad asti taavad iti cetanyad api, bhaavi bhuuta.m vaa tatkaale naastiiti cet? tadde"se vartamaanam api naastiiti samaanam | arthakriyaapi yathaa tadde"sasannidhau tathaa tatkaalasannidhaav iti na ka"scid vi"se.sa.h | vartamaanasya k.sa.nikatve 'pi ekatvaaropasaamarthyaan na vyaavahaarika.m prati pramaa.nataayaa.h k.sati.h, tadabhipraayaat sa.mvaadasya vyavasthitatvaad iti ||
	[342,9] yac ca kaumaarilai.h sarvasarvavidi kaara.naanupalabdhim upakramya tasya kaara.nam indriyaj~naana.m vaa maanasa.m vaa bhaavanaabalaja.m vaa, bhaavanaabalajam api caak.su.sa.m maanasa.m veti vikalpya duu.sa.nam aarabdham, tat sa.mbhaavanaadaurbalyaavi.skara.namaatra.m naabhaavani"scayaphalam, yathendriyaapek.saalambanatvacintaayaa.m carcitam | na ca kaara.naanupalabdher ani"scaya.h phalam, tata eva dharmaadharmavi.saye 'pi bhaavanaabalajasya balam apalapitum a"sakyam | tata.h kaa"sikaakaarasyaapi yoginaa.m dharmaadharmayor aparok.sapratibhaasa.m j~naana.m naasti, indriyasannikar.saabhaavaad asmadaadivad ity anumaanam anaikaantikam, vipak.savyaav.rtter ekaantena pratipattum a"sakyatvaat | ki.m ca dharmaadhramaj~naanam iti karmaphalasa.mbandhamaatraparij~naanam etat | tac ca jaatismaratvasa.mbhave durnivaaram | tata.h parij~naanasa.mbhavaat bhaavanaaparini.spattau ida.m suvar.naady eva.m prayujyamaanam etat saadhanam iti jhagiti vikalpotpaadanapa.tiiya.h pratyak.sam udayam aasaadayed iti kim anupapannam | kevala.m jaatism.rttau pratipattavyam | tatra caadar"sanamaatram apramaa.nam iti na sarvathaa ni.sedhaabhidhaana.m saadhu | yathaa hi sannipaataadibhir abhyastavismara.nasa.mbhave 'pi smara.nam api ke.saa~ncid d.r.s.tam, tathaa garbhaavaasapii.tayaapi kasyaacit praj~naataik.s.nyaat pu.nyodayaat pii.taamaandyaac ca samanantarajaatismara.nam api bhavat sarvathaa ni.seddhum a"sakyam acaarvaake.na |
	[342,25] sa.mbhave caasyaanekajanmaantaragocariikara.nasyaapi sa.mbhavaat krame.na sarvavi.sayasa.mkalpasa.mbhavaavirodhaad vi.sayaanavagamak.rto bhaavanaanudayado.sa.h parih.rta.h, aagamaac ca lokasannive"sa.m yathaavat parig.rhya bhaavanaasa.mbhavaat | yady api naagama.h pramaa.nam, tathaapi gambhiirapramaa.naantarasa.mvaadasa.mdar"sina.h "sraddhaavata.h ki.m na sa.mbhavet? tatprameyasyaavaitathye ca siddha.m saadhyam | samudaayavikalpaabhyaam evaavayavasyaapi sphu.tiibhaavo d.r.s.ta eva | krame.na suuk.smaadyabhivyakti"s ceti | 
	[343,1] etena tad api nirasta.m yad abhyastaika"saastrasyaanyatraa"saktir ubhayaa vaa bahu bahudhaapratiruupate paramapuru.saarthaapadaadibhi.h | na hy atra vimati.h | ida.m punar asti, prathama"saastraabhyaase prayaaso yaavaan na taavaan vijaatiiyaabhidheye 'py anyatra | eva.m paa.tavaprakar.saparamparaayaam a"srute 'pi kasyacit tathaa prakar.so yathaa naanyasya "srute 'pi | tato janmaantarasm.rtisa.mbhave bhuuyo 'bhyaasaad anabhyaste.sv api vasturuupe.suuhaapohasa.mbhavaan na ni.rkle"saavastha.h paraarthasamarthatayaa taavataiva sthaasyati | yad vaa sarvasa.mkalpasa.mbhavaad bhaavanaabhiyuktaa vyaktiikari.syanti sarva svecchaato yogina.h | ata eva sarvaavagatipak.se bhaavanaanarthakyodbhaavanam apy anarthakam, ni.spannaava"syakaaryacaturaaryasatyabhaavanasya sarvavi.sayaanumaanasa.mbhave svecchaayaa.h pratipaadanaat |
	[343,10] atha sarvavastusaak.saatkaare 'nyad eva sukha.m paraarthasaadhana.m veti pa"syen na bhaavanayaa parikheda.h ka.scit tadavasthasya sukara"s ca sarvasphu.tiibhaava.h sa.mbhavatiiti mahodadhinaapi naadhika.m ki~ncid uktam | ukta.m ca taavataiva pratyuktam | tasmaad yathaa yathaa cintyate sa.m"sayamaatraphala.h sarvavidi duu.sa.nopanyaaso naikaantena baadhe vikalpa.h | prak.rtasarvaj~nasya tu saadhanam ekaantenaiva | tatraapi na de"sakaalapuru.saniyama iti cet, na, tadapek.saayaa.m saadhanasya aprayuktatvaat | sarvathaapavaadina.m prati hi saadhanam etat | tac ca de"saadyaniyame 'pi k.rtaartham | tathaa caiva.mvidham udbheditam asmaabhi.h sarvaj~nasiddhaav iti ||

||yoginir.nayo naama prakara.na.m samaaptam ||
