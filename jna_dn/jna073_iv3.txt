[265]|| ii"svaravaadaadhikaare vaarttikasapta"slokiivyaakhyaanam ||

	karmanirmitavaicitryam anii"sa.m yo jagaj jagau |
	pra.namaami pramaa.nena tam avyaahata"saasanam ||
	nityapramaa.naprati.sedhasiddhau yad apramaa.natvam anityabhaave |
	vibhaavayann aaha k.rtii tada.m"se vimohada.m"saapaha e.sa maarga.h ||
	svaya.m nirasyaapi parasya saadanaanyasa"ngatau vaartikakaarakiirtane |
	na nirv.rti"s cet punar asya var.nanaad vara.m hi tadvarnanayaiva vikrama.h ||

yad yat kaarya.m tat tad buddhimatpuurvakam, yathaa gha.ta.h | kaarya.m ca mahiimahiidharaadi | yad vaa, yad yat na buddhimatpuurva (buddhimatpuurvaka.m) tat tan na kaaryam, yathaa aakaa"sam | kaarya.m ca tarugirisaagaraadiity arthata.h kaaryahetu.h | evam acetanopaadaanatvam, arthakriyaakaaritvam, svaarambhakaavayavasannive"sanaavi"se.savattvam, sthitvaa sthitvaa kaaryakarmaa.ni, prav.rttidharmakatva.m ca prayojyam iti katham ucyate,

	anitye 'py apramaa.nateti ? 

etac ca nityaanityayo.h saadhaara.nam eva saadhanam | anityataaprakrama.ne tu parasya pramaa.naparye.sa.naa pravarteta | tad upanyaasanidaanatvamaatre.naanitya"sabdaanuvaada.h | na puna.h asaav anitya eva bhagavaan asmaabhir i.syate | tathaa hi;

	eko vibhu.h sarvavid ekabuddhisamaa"sraya.h "saa"svata ii"svaraakhya.h |
	pramaa.nam i.s.to jagato vidhaataa svargaapavargaarthibhir arthaniiya.h ||

atrocyate | kim ebhir eva hetubhir upadi.s.tagu.naga.naagaarapuru.saati"sayasaadhanamanoratho 'tha hetvantarabalaat? tatra na taavad aadya.h pak.sa.h | tathaa hi yat saadhana.m yaavatiim arthagati.m vyaapnoti tatas taavatyeva sidhyati naarthaantaram | na hi yaavaan icchayaa vyaapto 'rtha.h, taavati pramaa.nasya saamarthyam | api tu yaavati pramaa.nasya saamarthyam, taavato 'rthasya tan nimittaa siddhi.h | na ca kaaryatvaadi cetanapuurvakatvena vyaapyamaanam api tadekatvaadiniyataa.m matim utpaadayitu.m "saktam, tadvi"se.sa.ne vyaapter evaapratiite.h, anyathaa vipariitaruupani"scayasyaapi 
[266] prasa"ngaat | na hi dahanasaamaanyena vyaapta.m dhuumam upalabhya ka"scid visphurat pa~ncavar.na"sikhaakalaapakam aniiyam analam anumaatum ii"sa.h | 
nanu tathaapi de"sakaalavi"se.savi"se.sa.nam anumimiita eva pak.sadharmataabalaat, eva.m bhuudharaadaav api buddhimadadhi.s.thaanaadhiina.m kaaryatvam upalabdhavato 'bhimatasiddhir adhikara.nasiddhaantanyaayena bhavi.syatiiti cet, na, saamarthyaanupapatte.h | yathaa hy etad de"sakaalena vahninaa janyamaanasya na tadde"sakaalatvam iti dhuumaadyanumaane saamarthyam, na tathaa cetayitur ekatvasarvaj~natvaadikam antare.na taruu.naa.m vaasanive"saadyanupapattim aakalyaama.h | tata.h pak.sadharmataabalaat kulaalaadau tadutpaadanasamarthatvasiddhir api bhavantii naabhimata.m vi"se.sam avalambitum alam |
nanu yadi bhuudharaadinirmaa.nasamartha.h siddha.h, kim apara.m praarthyate? tat kim idaaniim aparini.s.thitavaacyaruupe.na vaacakamaatre.na paritu.s.ti.h? na hy evam abhimataprastutavastusiddhi.h | utpaadanavyaapaaro hi notpitsukaarya.m prati niyatapraagbhaavitvamaatraad atirikta.h | sa caacetanasaadhaara.no buddher api naikasarvagatvaadivi"se.sapratibaddha.h siddha.h | tato vivak.sitasaadhyaapek.sayaa vacanamaatrasiddhyaa na ki~ncit | 
ka.h punar eva.m pratijaanaati sarvaj~napuurvakaa.h parvataadaya iti? api tu buddhimaddhetukaa ity aa"sa"nkya saadhanenaantarupahasann aaha, 

	sthitvaa prav.rttisa.msthaanavi"se.saarthakriyaadi.su |
	i.s.tasiddhir						(PV II 10 ab'c)

iti | saadhaara.naasaadhaara.nakarmanirmito hi samasto vasturaa"sir i.syate | karma caacetanasvabhaavam iti sakalaj~naanahetavo 'sidhyanta.h sindhubhuudharaadaya.h kim ani.s.tam asmaakam aavahantiiti bhaava.h | tanmaatrasaadhyaabhipraaye ca virodhaasiddhe.h saadhanopanyaasavaiyarthyaprasa"nga.h | tasmaat upaattavi"se.sa evaanena saadhya.h | na ca tatra saadhanasaamarthyam ity uktam | astu tarhi saadhanaantaraad eva tathaa siddhir iti dvitiiyapak.saapek.sayaa ni"scayaabhaavam udbhaavayann aaha, 

	asiddhir veti |

na pramaa.naantara.m na vaa hetvantaram asti yato 'ya.m ni"scaya.h syaad ity artha.h | athavaa atiindriyatvenaadhyak.saasa.mbhavaad anumaanam abhyardhaniiyam, tad artha.m ca sarva.m hetum adhik.rtyaaha, 

[267]	asiddhir veti |

uktaanumaanato hi prativaadisaadhaara.nasarvak.rc cetanamaatre siddhe 'pi vi"se.sa"saa.m"sii na ka"scid dhetur yo na svaruupaasiddho 'nyatra sattaayaa.h, tanmaatrasattaatireki.ni dharme 'numaanasyaanavasaraat | sattaa tu k.sa.nabha"nga"sa.msiniiti nityaikatvaapek.sayaa aaha, 

	asiddhir veti |

vipariitasiddhir ity artha.h | adharmaadivat paryudaasena nitye 'pi hi parasaadhanavad duu.sa.nasyaabhimatatvaat, prastaavamaatraphalatvaad anityokte.h | vyaaptitvaapek.sayaa anekaantam apy aaha, 

	asiddhir vaa d.r.s.taanta 

iti | vyaaptitvasya paramaarthato 'bhaavaad eva d.r.s.taante dar"sanaabhaavaan na tena kasyacid dharmasya vyaapti (vyaapti.r) sidhyatiity ukta.m bhavati | sarvabodhasya tu bhaave 'pi na vyaapakatvapratiiti.h | kuta ity aaha,

	d.r.s.taante sa.m"sayo 'thavaa

iti, arvaagdar"sanena vi"se.sani.s.thatayaa vastuto ni"scetum a"sakyatvaat | tasmaad upagiitagu.nasya yathoktasaadhanebhyo na saak.saan naadhikara.nasiddhaantanyaayena, naapi saadhanaantaraat siddhi.h iti siddha.h saadhakapramaa.naviraha.h | tadvi"se.savirahi.ni tv i.s.tasiddhir iti ||
athavaa kaaryatvaadihetu.suupanyaste.su saadhyasaamaanyavi"se.sabhaavena vikalpa iti siddhir asiddhir vety aaha | tatra karmavaaditaaprasiddhyaa siddhasaadhana.m vyaktam ity asiddhinibandhana.m vi"se.se 'nugamaabhaavam aadar"sayann aaha,

	asiddhir vaa d.r.s.taante sa.m"sayo 'thavaa 

iti, saadhyasyeti prak.rtam | tatra vibhuutvaadipratyaniikadharma.na.h kulaalaader avivaadena siddhe.h asiddhir i.s.tasya d.r.s.taante | atha dehaatiriktabhaagasyaanisargadurvibhaavasya vaibhavaadikam i.s.tam iti matis tathaapi sa.m"sayo 'stu, kim idaaniim atra nirbandheneti bhaava.h |

	saamaanye siddhasaadhyateti, 

[268] tasmaat saadhyavikalpaat sandigdhasaadhyadharmatvaad vaa na d.r.s.taante saadhyena kaaryatvaader vyaaptir iti vi"se.sasyaasiddher eva, anekaantas tu hetudo.sa.h | 
nanu dhuumaanugame 'pi,

	vi"se.se 'nugamaabhaava.h saamaanye siddhasaadhyataa |

iti samaano nyaaya.h, tadanayor aikaniyata.m praamaa.nyam anyad veti | niyata.m cet? na samiiciinam aalocitam | tathaa hi na taavad vi"se.sasiddhim avadhuuya praamaa.nyam anumaanam anubhavatiiti siddham | sa tu vi"se.sa.h pak.saayogyvyavacchedamaatralak.sa.nas tadatirikta"s ca sa.mbhavati, yathaa agnir atra dhuumaat, eva.mruupo vaa? tatra prathamaapahnave syaad anumaanasyaapalaapa.h, tanmuulatvaad atiriktasiddher api | na caasau tathaanvayaanusara.nam antare.naapi nirasitu.m "sakya.h | pak.sadharmo hi yat pratibaddha.h siddha.h sa tena dharmi.nam aviyuktamanaadar"sayan svaruupasattayaiva viyujyeta, yadi para.m paaryahetvadhikaare.na kaalaadyapek.saatiricyate | dvitiiyasiddhis tu tanmaatrasaadhyeti tajjanyavi"se.sagraha.nanaantariiyakatayaanvayaanusara.nam antare.naabhavanty api naanumaanaapalaapaaya prabhavati, tadvi"se.savirahi.naa dharme.naayogavyavacchedasiddhyaapi tasyaa"s caritaarthatvaat | anumaanavi"se.saapalaapas tu syaat, yathaa ka"scit pa~ncavar.na"sikha.m "sikhinam anumaatum abhipretya vahnir atra dhuumaad iti saadhane pare.na siddhasaadhanaananugamaabhyaam abhiyujyamaanas tarhi dhuumamaatrocchedeneha caanumaanam api na syaad iti bruvaa.na.h "sobheta | na tv anumaanoccheda eva syaat, tadaiva dahanasaamaanyaanumaanasya tena pramaa.nikriyamaa.natvaat | tasmaat, 

	pak.saayogavyavacchedamaatrabhedena duu.sa.nam |
	i.s.tasiddhyanvayaabhaavaavatirikte.su duu.sa.nam ||

naitau duu.sa.natve 'duu.sa.natve vaa niyatau, vi.sayabhedena tu dvayii sthitir iti matam | tadvad ihaapi jaladhibhuudharaadau buddhimadadhi.s.thaanaayogavyavacchedam a"ngiik.rtya vivak.sitavi"se.saantaraapek.sayaa tau duu.sa.nam udbhaavayata"s citrakaanti"sikhaanumaanoccheda eva prasa~njayitum aa~njasa.h naanumaanoccheda.h | tato 'numaanavi"se.saapek.sayaa naikaniyata.m praamaa.nyapraamaa.nya.m veti yukta.m na saamaanyena | 
[269] nanu caadyaapi bhedo 'nvayam anapek.syaiva siddha iti bhedaantare ka.h pratirodha.h? na vai niranvayaa kaapi siddhir asti | saamaanyaanvaya eva tu ta.m vi"se.sam anaak.r.sya naavasthaatu.m "sakta.h | na caiva.m vi"se.saantare 'pi tasyaava"sya.m "saktir iti "sakyam, yathopavar.nita.m praak, anyathaa pa~ncavar.na"sikhaadyanumaanasya durnivaaratvaat | atraasa.mbhavaadik.sepa.nam ekacittatvaadimati puru.se 'pi samaanam | taad.rg anumaanodgaaras tatraapi samaana.h | tasmaad atirekavi"se.sa"sa.msinaava"syam anenaanvaya.h pradar"saniiya iti tadabhaavaad anekaanta eva | buddhimanmaatrasaadhane ca siddhasaadhanam iti sthitam ||
syaad etat | buddhimaan iti na caitanyamaatravaan, api tuupaadaanaadyabhij~na.h prayatnavaan vaabhimata.h, tena caanvayo gha.taadikaarye siddha iti bhuudharaadaav api kaaryatvam upalabhyamaana.m taad.r"sam eva kartaaram upasthaapayatiiti nobhayado.sa.h (noktobhayado.sa.r) | tathaa hi tadupaadaanaadyabhij~na ity eva sarvaj~na.h, de"sakaalaniyata"s ca, na tadbheda upaadiiyamaanakaaryagraamanirvartanasamartha.h syaat iti nityatvavibhuutvaadayo 'pi taddharmaa.h siddhaa iti cet? seya.m chinnamuulavi.tapasya phalabhogapratyaa"saa | ekatve hi siddhe siddhir e.saa.m gu.naanaam, anyathaa bhinnade"sakaalasya kaaryasyaanekak.rtau sa.mbhaavyamaanaayaa.m kasya vaibhavaadaya.h, svasvavyaapaaravi.sayamaatravedanaac ca kasya saarvaj~nam iti? 
ekatve siddhe saadhyam a"se.sam aak.r.syeta, na ca tanni"scaye ki~ncin nibandhanam asti | na ca k.sityaadinirmaa.nasamartha.h siddha ity ekavacanaprayogapatanaat tatsiddhi.h, pratibandhaabhaavaat | pratibandhe vaa siddhaikatva.h para.h katham enam upek.seta? Jaatyapek.sayaa tu syaad apiiti na nirbandha.h, aparaaparadhuumapramitasyeva vahne.h | na ca vicitre 'pi citrakarma.ni sajaatiiyarekhaadyanugamaad ekakart.rsiddhivat kaaryabhede.su gu.navi"se.saanugamaat tadekatvasiddhi.h tathaavidhasya kasyacid anugatasyaivaanupalabdhe.h | upaalabhyamaana.m ca kaaryatvavastutvaadi naikatvasaadhana.m citravad eva | gu.naantarasa.mbhave 'pi hi sad.r"sa eko vaa karteti sandeha eva ki.m punas tadabhaave 'py ekani"scaya.h? niyatam idam abhitticitrakarmaiva, yad abhedaani"scaye sarvaj~natvaadi vyavasiiyata iti |
itarastv aaha ekatvam api kaaryotpattyaivaavagantavyam | katham? bahuunaa.m vyaahatamanasaa.m svaatantrye.na parasparavirodhena mitha.h svaanukuulaabhipraayaanavabodhena yugapat kaaryaanupatti.h (kaaryaanutpatti.r), utpannasya vilopanaadiprasa"nga"s ca syaad iti | 
[270] atra cintyate bahubhi.h kara.ne yugapat kaaryaanutpattir iti bhinnakaalaanaa.m bhinnade"saanaa.m kaaryaanutpattir vivak.sitaa, ekasyaiva vaa mahaavayavina.h k.sitidharaadiruupasyeti pak.sa.h | tatra naikatraapy anekena kara.ne utpattivirodha.m pa"syaama.h | yathaa hy ekasya prav.rttis tathaanye.saam api syaad valmiikavat | ki.m prayojanam abhisandhaaya te.saa.m prav.rttir iti cet, na, vicitrav.rttitvaan manasaa.m prav.rttinibandhasya vi"se.sani"scaayanaa"sakte.h | anyathe"svarasyaiva kim abhipretyeti cintaanirbandho nirbo.thu.m na "sakya.h | "sakyo vaa anye.saam abhipretaadibaadhyataavadhaara.napa.tiiyasaam, na m.rdupak.rter ii"svarasya |
naapi bahuunaa.m parasparavyaahatiniyama upapaadayitu.m "sakya.h, valmiikaukasaamekaarambhadar"sanaat | puru.saa.naam ahamahamikayaa sa.mbhaavyata eva tad iti cet? sadvivekino hy ekakaaryaarambhi.na.h santy apiiti tathaavidhair aparair apy atipracuratarair ekasya krame.na sthaviiyasa.h kara.ne sa.mbhavini ko 'smaaka.m nare.sv anurodha.h? naapi yugandharaader yugapanni.spatti.h kenacid upalabdhaa, yata ekasyaiva kasyacicchakti.h sa.mbhaavyate | na caahamahamikayaa puru.se.sv api vyaaghaataniyama.h "sakyanirvaaha.h, parasparaavyaaghaatena puru.sasya virodhadvayasyaanupapatte.h | tasmaat sa.mbhaavanaamaatram etat, na pramaa.navartma ity upanyaasam arhati, naanekenaikamainaakaade.h kara.nam iti samayamaatraanusm.rtir vaa |
nanv ekatraapi pradhaanabhuutenaikena bhaavya.m baliiyasaa suutradhaaravat, senaaniivad vaa atastasyaiva kart.rtvam itare.saa.m tadanuvartitvaad iti cet, na, tatraapi niyamaabhaavaat, svasvaprayojanaanurodhena svatantraa.naam api ke.saa~ncid ekasetvaadigha.tanaadar"sanaat | tatraapi ka"scid eva pradhaana.h prayojaka ity api naasti, anekasya tathaa h.rdayotkalikaayaa nivaarakaabhaavaat, apradhaanasyaapi vaa prayojakatvasa.mbhavaat | na taavataiva praadhaanya.m lokavirodhaat | ki.m ca suutradhaarasthaaniiyaaparimitaikaikajanasanaathai.h saarthair aparimitair eva kha.n.ta"sa.h sthuulaarambhasa.mbhave 'pi kaa naama kaam asiddhi.h? etena valmiikajantu.su mukhyopanyaasa.h pratyukta.h | 
api ca yathaikah.rdayaanuvartibhir anekair abhinirmiiyamaanasya praasaadasya sukhopadhaanaavayavasannive"savi"se.sa upalabhyate, na tathaa visa.msthulasthuula"silaajaalakalite.su kulagiri.sv api, yena tathaivaikapradhaanabhuutapuru.sapuurvakatvam e.saam api syaat | tasmaad ekaikakailaasaadisampaadane baadhitum a"sakyo 'nekavyaapaara.h katham aparaduuraantaraanekade"sakaalakalite.su bhaave.su baadhya.h? 
	[271] aagamaad ekatvasiddhis tarhi iti cet? so 'ya.m sannipaataapannasya sar.sapai rak.saabandhavidhir abaadhaka eva bauddhaanadhik.rtyaagamavicaaraikacaturacetasa.h | yadi hi pariik.saagamagraha.h tadaayam eva pariik.saakaala iti kas tadanurodho 'dhunaiva? atha pariik.saanapek.sa.h, tadaapi tata evaabhimatasamastavastusiddhir astu, kim anumaanopanyaasavyasanena prayaasaikasaare.na? ka.s.to hi hetu"sodhanavyavasaaya.h suuk.smaprativedhavidhurabuddhiinaam, sukaras tu "saastraikade"sapaa.thenaabhimatalaabha.h | 
yad apy (apyayam) eva vaadii praamaa.nyam aagamaanaa.m samarthayan na hy apramaa.natve samastaa"srami.naam sa.mvaado naama, tasyaapramaa.natve kasyacid apraamaa.nyabodhena visa.mvaadasyaapi sa.mbhaavyatvaat, sa.mvaadaniyamasya ca pramaa.ne.sv eva pratyak.saadi.suupapatter iti naapramaa.naani .rgyaju.rsaamaani, samastaa"srami.naam sa.mvaadij~naanasaadhanatvaat pratyak.saadivad ity aadi pa~ncaalaka.m pa.thati, tad api "si.syasamitaav evoyujyate (evopayujyate) | tathaa hi sa.mvaado naama pramaa.naantarasa"ngatir arthakriyaa vaa syaat, na ca tadubhayam api,

	sahasra"siir.saa puru.sa.h (cgveda X 10,1)
	sa veti vi"sva.m na ca tasya vettaa ("svetaa Up  3,19)
	dyaavaabhuumi.m janayan deva eka aak.siit (Saiva 3,3)

ity aadivaakyaarthe.su svargasaadhanaagni.s.tomaadau vaa kasyacit sa.mbhavati | aa"srami.nas taavad yathaikasya eko vibhu.h "saa"svata.h sra.s.taa jayato 'stiiti mati.h, tathaanyasyaapi | tad anuruupaanu.s.thaana.m ceti cet? saa punar e.saa.m matis tadekaagamaprabhavaa, taad.rg anyaprabhavaa vaa, aakasmikavikalpamaatraruupaa vaa syaat, na tu pratyak.saanumaanaruupaa, anaa"srami.naam apy avakaa"saprasa"ngaat, pratyak.saade.h puru.saantarai.h anaparaadhaat | aagamaa"sraya.m tu j~naanam a"srutavato 'naad.rtavato na syaat, bhavaantaraabhyaasavaasanaava"saad vaa sa.mbhavet naanyasyeti yuktam | tatreda.m svatantratayaa na pramaa.nam, saty asati vaa vastuni sa.mbhavina.h abhyaasaat prasuute.h | tadaagamaprabhavatvena pramaanaantarasa"ngatir uktaa bhavati, taad.rkprabhavatvaat, tasyaapy apraamaa.nyaat | tad asiddha.m yad asiddhena saadhyata iti nyaaya.h | tasmaat
[272] taad.rksamayaanusmara.namaatram etad evambhuuta.h ka"scid astiiti | ki.m ca, aa"srama ity api dar"sanamaatra.m vidma.h, tata"s ca samastaa"srami.naam iti vi"se.sa.naasiddhi.h, bauddhadigambaraade.h sa.mvaadaasiddhe.h | katipayasa.mvaada"s ca vipariitamate 'py astiiti nopanyaasa.h saphala.h | ata eva visa.mvaadasyaatyantaniv.rttir asiddhaa, yata.h praamaa.nyam avati.s.theta | abhimatam aa"srami.naam tv anaadikaalaprav.rttasamaanasa.mmohasaamarthyaad api syaad iti yat ki~ncid etat |
	tasmaad ekatraapi mandaraadaav aparimitapuru.savyaapaaravi.sayabhaagopaadanaadivedinaa.m prayatnavataa.m katama.h sarvavedii? bhinnade"sakaalai"s ca taad.r"saa.m kara.ne kuto nityavibhuutvaadaya.h? na caad.r.s.tabhaagaj~naanaavakaa"sa.h, tad antare.naapi kumbhakaare.na svavyaapaaravi.sayasya ni.spaadanopalabdhe.h | na ca bahubhir utpaaditasyaava"sya.m vilopanaadiprasa"nge sa"ngati.h kaacid iti ekatvaapaaye 'num.rtatvam anivaarya.m sarvaj~natvaadiinaam anumatam iti | eva.m ca sati, etad apy anibandhanam eva, yad aaha: 
	te.saa.m bahutve sarvaj~natve sati sarvakart.rkatvaat tadde"sakaalapratiniyate.su kaarye.su prav.rttau yaugapadyapramaa.naabhaavaad iti sarvaj~naanakriyayor ekaadhaaraasiddhe.h | ata evaikaniraakara.ne bahutaraadyapagamaprasa"ngo 'pi na baadhaka.h | yadi hi sarvaj~naa.h sarvakartaara"s ca bahava.h siddheyur ekaniraakara.nam evaanupayogi syaat, bahutaraprayaasa"s caabhyupagato bhavati | yadaa punar anekam ekaikajanaka.m valmiikajantuvaj jantujaatam aasajyate prak.rtagu.naasa.mspar"si, tadaa kaa naama haani.h? na hi tadaa ta eva, 

	svargaapavargaarthibhir arthaniiyaa.h bhaveyur

iti, etena yo 'pi manyate, bhavadiiyasarvaj~navadii"svaro 'py aneka eva bhavi.syatiiti, tad api anavakaa"sam, sarvakriyaadhikara.nasyaikasyaapy asiddhe.h | asmaaka.m tu na sarvakriyayaa sarvabodhasiddhi.h, ki.m tv abhyaasaat | sa ca sakalasaak.saatkartavyaakaaravikalpasa.mbhavaat sa.mbhavaanumaanam anvetiiti taad.rksaarvaj~nyasiddhir yathaikasya tathaanyasyaapi syaad i.syate vaa ity ado.sa.h |
	abhyaasaad eva tarhi sarvanirmaa.nam api bhavi.syatiiti cet, na, a"sakyatvaat | tathaa hi, sthaavarajiivajanana.m ja"ngam aapattir vaa naabhyaasaphalam | pari"si.s.tapratik.rtinirmaa.nakalpanaayaam api ka"scid evam api syaad iti syaat | na tu idam eva parid.r"syamaana.m bhavatu vanaadika.m na tatheti ni"scaya.h, vi"se.sodde"sena sa.mbhavaanumaanasyaaprav.rtte.h | tatraapi durlabhabaahyopakara.nasa.mbhavaati"sayaparaadhiino
[273] na cittamaatraparaav.rttivat sukaras tadabhyaasa iti adhyavasaaya.h | prabhaavaati"sayasahaayaapek.saayaa.m ki.m "silpena? na tad antare.na tasya "saktir iti apramaa.nakam, tathaivaanyatra dar"sanaad iti cet, na, d.r.s.takrame.na garbhastha"sariiraadinirmaa.napraapte.h | tad ava"sya.m prabhaavetara.h | na ca taad.rkprabhaavaadhigataye maargasya kaascin ni"scaya.h | astu vaa vyaapti"silpasiddhir aadi"sabdasa.mgraahya"s caabhyaasa.h | tathaapy aaha, sannive"saadi.su hetu.su i.s.tasyaakart.rtvasya siddhir asiddhir vaa, asiddhir eva, upayogaabhaavaat |
	na hi narakaadinaa taavat ka"scid upayoga.h sa.mvittyaanu.s.thaatu.h sukhopakara.namaatras.r.s.taav api naartha.h | "srame.na sva"sreyasa.h sa.mbhave hi taany anyathaa bhavanti, bhuutaani vaa sukham aadhaasyanti | yadi para.m tanmaargam avidu.saam tadupade"sa evaanugrahakara.h, atas tadartha.m maargasaak.saatkara.naabhyaasa eva "sreyaan iti vaiyarthyaanadhyavasaayaabhyaa.m naabhyaasa.h | tarhi pratiparamaa.nu j~naanaabhyaase 'pi katha.m tadvad vaa sarvakara.ne 'pi na k.satir ity aaha sarvasarvavidi,

	d.r.s.taante sa.m"sayo 'thavaa

iti, upayuktasarvaj~napak.sasya mukhyatayaa vak.syamaa.natvaat | athavaa vaiyarthyaanadhyavasaayayos tatra sa.m"sayo naabhaavani"scaya ity artha.h | udde"sa"s caanyatropadar"sanam iti na pare.na saha saamyam | tata.h prak.rtahetubhya.h prayatnavataa.m siddhaav api na k.satir iti |
	nanu prayatnavataa jantujaatena janitaa gandhamaadanaadaya iti bhavataam ani.s.tam eva, tata.h prakaaraantaraabhaavenaanekato nivartamaana.h prayatnavaan eka eva sakalakaaryakartaa sidhyan sarvaj~natvaadikam api pratyujjiivayatiiti cet? naitad asti, vastupratibandhaanupapatter icchaayaa.h, tatk.rtaayaa anekato niv.rtter asaadhanatvaat | yadi ca katha~ncid asau na sviikurute, sviikaarayitu.m tarhi cara.nam adar"sanaadinaaraadhaniiya.h prativaadiiti,

	naaya.m nyaaya.h svatantrasya prasa"ngo 'pi na sa"ngata.h |
	prasahyaikyam apaaye 'sya na hy anekatvam iihitam ||
	viparyayaparyavasaayivyaapaaratvaat tasyeti |

nanuubhayathaapi taavat parasyaani.s.tam eva, na hi sattvaloka.h sakalo 'pi prayatnadvaare.na kaara.nam i.syate, api tu cetanaalak.sa.nakarmaadhipatyamaatre.na, tata.h prayatnavannaantariiyaka.m
[274] kaaryatvam ekam aneka.m vaa prayatnavantam antike dadhaana.m saadhanam ani.s.tasyaiveti cet? tat kim idaanii.m paraani.s.tamaatrasiddhaye saadhanam upanyastam, ki.m nu svasaadhyasiddhaye? tatra ca pare.s.tasiddhir asiddhir vaatmana iti na ki~ncit saadhanopanyaasaphalam iti vaktum aaha, 

sthityaa prav.rttyaadi.su, i.s.tasiddhir asiddhir vaa

iti | samaanam idam ubhayasaadhanaa"ngavacanatvanibandhanamaan arthakyaad iti bhaava.h | na ca para eva saadhanavaadii, yato 'sya dvidhaani.s.tam aapaadyamaana.m "sobheta | ani.s.tam apy asya prakara.naapanna.m nityaikasarvaj~natve tattvam eva vi"svasyaapaadayitum aarabdha.m na yat ki~ncid iti | eva.m tarhi saadhanopanyaase 'pi kim asiddhinibandhanam iti vaktavyam | yat punar uktam, 

vi"se.se 'nugamaabhaava.h 

iti, tatra yadyapi sarvagasarvaj~natvaadibhir anvaye 'siddhisa.m"sayau yathaayogam, tathaapy ekatvena maa bhuutaam, tad ekapratyatnavat kart.rsiddhau siddham a"se.sa.m saadhyam | d.r.s.ta"s ca kulaala eko 'nekagha.tapi.tharaadikaaraka ity aa"sa"nkya ekatve 'py anvayam aapaadayann aaha, 

d.r.s.taante

iti | asiddhir iti vartate | ayam abhipraaya.h | na prak.rtam eva gha.tapi.tharaadikaaryam ekena k.rtam iti sarvasya tathaabhaava.h | tatraanekakulaaladivyaapaara.h sphu.tam avadhaaryate | tat kuta ekena yatnavataa d.r.s .takaaryaa.naam anvaya iti? athavaa kulaalo naamaika.h ka"scid asti bhuutabhautikasa.mvittiraa"sir aya.m kumbhakaaraadipraj~naptivi.saya.h, karacara.nasamudaayo veti | vastuta.h kenaikena kara.na.m kumbhaader upalambhagocara ity artha.h |
atha kim anena nirbandhena? yaad.r"sa eva ka"scid ekavyahaaragocaro d.r.s.ta.h, taad.r"sa.h sa.mhatasvabhaava evaika.h kartaa sarvasyopaadaanaadyabhij~na.h sidhyan sarvaj~na eva sidhyati | tato gu.naantaratiraskaare 'pi taavataivopaadeyatvam ubhayapuru.saartha"sa.mtitir asyopapadyata iti na kaacit k.satir iti, atraapi pak.se tenaiva sarve 'mii kaaryatvaadihetavo vyabhicaari.na iti vyaktam anaikaantikatvam abhipretyaaha, 
	[275] iti | saadhyasyeti "se.sa.h | kulaalavat sa.mghaatamaatratayaa kaaryatvasannive"saadibhaave 'pi prayatnavatkart.rpuurvakatvasyaabhaavaat, etad abhaave 'pi vaa tasya bhaavaat | tatraapy anyatkaarake.s.tau vaa anavasthaanaad apratipatti.h |
	nanu caacetanasvabhaava.h svayam utpattau para.m cotpaadayitu.m prayatnavantam apek.sate | sa tu svayam eva tathaavidhabuddhyaadhaara iti kim apare.na? na hi ja.taa gha.taadaya.h prakaa"sam apek.santa iti prakaa"senaapy apara.h pradaa"so 'pek.sitavya ity asti niyama.h | tata.h keyam anavastheti? 
	eva.m tarhi kulaalasa.mj~nita eva prayatnavaan buddhiindriyaadikalaapa.h katham aparam apek.sate? tasmaac cetano 'cetano vaa kalaapa.h svabhaavenaivaaparacetanam apek.sya jaayate janayati vety upagantavyam ity anavasthaiva | atha cetanavarga"s cetanaantaranirapek.sa eve.syate, tadaa gha.taadivartina.h kaaryatvaadayo 'bhimatakaarakaadhi.s.thaayakavipariitanaantariiyakaa.h sidhyanto na virodhaduu.sa.naparihaare.na sthitim anubhaveyu.h | tathaavidhaadhi.s.thaanasviikaare tu svabhaavaviprakar.saad anupalabdhaav api tadvyaapaarasa.mbhaavanaayaa.m na tadvipariitad.r.s.taikanaantariiyakatvam e.saam iti viparyayavyaapter abhaavaad abhaavo viruddhavyavahaarasya syaat | tadaapi yadi kaaryakaara.navyavasthaanaaya vyatirekacintaacatura.h ka"scin na pratyavasthaanam aadriyate, na cedaanii.m tadaarabdham ity aastaa.m taavat,
	tat kim anena nirbandhena? nirbandhe vaa virodhyadhyak.sasthuulado.saavataaraprasa"ngaat tathaapy asiddhir veti vipariitasiddhir yojayi.syate iti saantargarvo gajanimiilitenaiva vaa 'vadhiirya yathaivaanena sarvakaaryotpattau nimittakaara.nam ii"svaro g.rhiita.h, tathaina.m sa.mbhaavya cetanasyaapi cetanaantaraapek.saayaam anavasthaanabhiiros tenaivaavyabhicaaraanaa"sritya sa.m"sayam aaha, atha prayatnavaan api kulaalo na sva"sariire ki.m tu kumbhaadau, tata.h sva"sariirasiddhaye ki.m na param apek.seta? tarhii"svaraabhimato 'pi prakara.naprayatnavaan na sva"sariira eva, svaatmani kaaritravirodhaad iti ki.m na param apek.seta? na caapek.sate | tato yadarthakaari kaaryaadi vaa tatpratiyatnavad adhi.s.thitam iti tattenaiva vyabhicaariiti sa.m"sayasiddhi.h | 
	nanu tasya "sariiram eva naastiiti kuto 'nekaanta e.sa.h? tad etat prakara.navismara.naphalam | tathaa hy anvayopadar"sanasamiihayaa kulaale saa.mv.rtam ekatvam a"ngiik.rtya taad.rksaa.mv.rtaikapuru.sanirmeyatva.m jagato bhavataiva sviik.rtam ity ayam asmaakam avakaa"sa.h | yadi tu vaastavam eva
[276] ekatva.m "sariirasahacaaraviruddham anurudhyate, na tarhi saa.mv.rtam ekatvam upanetavya.m d.r.s.taante vyaapakatvena kaaryaade.h | naapi naamamaatrapare.na tena vyaaptaa tattvatas tathaasiddhipratyaa"saa phalavatii | na khalu dahanopacaritamaa.navakapratibaddhavacanavi"se.saadikaaryam upalabhya paaramaarthika.m ka"scid dahanam anumiiyate |
	askhalantii ekapratiiti.h puru.saavayaviniiti cet? ka.h punar iha saak.saad upacaaratvam aaha? atasmi.ms tadvyavahaaras tu dvayo.h samaana ity ucyate | "sariiratve 'vayavibaadhakaat ekaadyavasaayasya bhramatvam avasaatavyam, sattve 'pi vaavayavina.h "sariiraavayavii karaadyavayavaa buddhir ity e.sa kalaapa eka"sabdaabhidheya.h, bhuutaadikalaapo vety apaaramaarthikatva.m siddham adhi.s.thaatu.h |
	syaad etat | puru.sa eva tatraadhi.s.thaataa, kartaa vaa, sa ca "sariiraadibhyo labdhavyatireka eka eveti cet? 
	sa.md.r.s.takaara.nakalaapak.rte 'pi kaaryajanmany ad.r.s.tam apara.m parikalpyate yat | tatraapi d.r.s.tam avadhuuya tad eva tac ca naanekanavadhir (naanekamityanavadhir) vividho vimoha.h ||
ad.r.s.tasya taavad bhaava eva duravadhaara.h sahajavai.samyaad atraanumaanasyety uktam | tasyaapi d.r.s.taanupalambhasacivapratyak.sasaadhya.h kaara.nabhaava.h | sa ca d.r.s.tavyavacchedena tasyaiva | anyathaa karacara.naader api vyaapaarasa.mbhave tasyaapy anumaanaprasa"nge puna.h sa eva vyabhicaara.h | anyathaa puru.sasyaapy anumaanam anibandhana.m syaat | etena caitanyasantaanasyaikapuru.satvaparikalpana.m pratyuktam, asyaapi karacara.naadisahak.rtasyaiva "saktipratiite.h, kaaryaat tattvata evaanumaanaprasa"ngo dhuumaad iva sendhana"sikhina.h |
	caitanyamaatre.na vyaaptir g.rhyate naapare.naapiiti cet, na, samaananyaayatayaa vibhaagasya kartum a"sakyatvaad iti | tad aya.m buddhi"sariiraavyatireki.na.h kaara.nataam anyayogavyavacchedenaiva vaktum arhati, yatas tanmaatram anumaatum pratibandhena "saknuyaat, paaramaarthikaikatvena ca vyaapti.m grahiitum | tathaa ca sati d.r.s.ta.m d.r.s.taanvayavyatireka.m kaarakasamudaayam apahaayaanyad eva kaara.na.m kalpitam ity ayam aparo dhikkaara.h | tad api yadi katha~ncid aneka.m syaad viphala.h sakalo 
	[277] yatna ity ekam eva parikalpaniiyam ity aakaa"sakamalaparimalaak.r.s.tamadukarakolaahalapraayam idam akhilamaakalyaama.h | 
	tad ala.m dehaadivyatiriktopak.sepe.na | tasmaat prayatnavata.h kartur ekatvena vyaaptir na mukhyaa, kart.rvaacyasya kulaalaades tattvata ekatvaanupapatte.h | saa.mv.rtaa"sraye ca taad.r"sasyaivaanumaanaprasa"ngena tenaiva vyabhicaara.h kaaryatvaader iti sa.m"saya.h saadhyasyety uktam | 
	nanu tathaapi taad.r"sa.h saadhyasyaasiddhau kena vyabhicaara.h, siddhau ca vyabhicaara.h ki.m kari.syati? vyabhicaaraad asiddhir eveti cetasiddhau tarhi vyabhicaaro 'pi naastiiti kuto 'siddhir iti siddhir iti vaa vyavati.s.thate? kaaryatvaade"s ca vastudharmasya vastusann eva dharmii bhavitum arhatiiti na codyam, abhyupagamavirodhasyaanena krame.na pratipaadayitum aarabdhatvaat tattvata.h | asti caasau saadhyasya saadhanatrairuupye.na triruupasaadhanasya ca yathaabhimatasaadhyena, tatra saadhyasattve vipak.savyatirekasyaasattvaat, svaabhyupagamasiddhatayaa pramaa.nasiddham iti saadhaara.naanaikaantikam ucyate,

	tatraabhyupaaya.h kaaryaa"ngam

iti vacanaat | paraabhyupagama.h khalu na pramaa.nam iti yuktam, tadbaadhanaayaiva prav.rtte.h | ata eva na svatantrahetaavasyaa"sraya.h | prasa"ngasya ca viparyaya eva phalam | svopagamasya tv apramaa.natve vacanoccaara.nam eva na syaat | svad.r.s.taarthaprakaa"sana.m ca vacana.m paraarthaanumaanaat | na caiva.m svad.r.s.taruupatrayaprakaa"sanam anena k.rta.m bhavatiiti tadvaadino 'saadhanaa"ngavacana.m nigrahasthaanam ucitam | parasya tu do.sodbhaavanam eveti sthitam | athavaa anvayagha.tanaartham evaikena kara.nam upaniitam aa"sa"nkyaaha,

	d.r.s.taante sa.m"sayo 'thavaa (PV II 12)

iti | d.r.s.taante 'siddhir eva taavad ekena kara.nasya | siddhaav api vaa sandeha eva kasya, yadartham upaniiyate d.r.s.taanta.h? sarvopasa.mhaaravatyaa vyaapter iti yaavat | tathaa hi na d.r.s.taante d.r.s.tam ity eva yasya kasyacid vastuno vyaapyavyaapakabhaavapratiiti.h, atiprasa"ngaat, api tu pratibandhasiddhe.h | na ceha ki~ncin nibandhanam astiiti saadhyadharmi.ni sidhyanto 'pi kart.rtvaadayo naikatvaniyatam aatmaanam aatanvantiiti viparyaye baadhakapramaa.naabhaavaat
[278] prayatnavat kart.rniyataa 'pi kaaryatvaadaya ekakart.rkatve saadhye sandigdhavipak.savyaav.rttikatayaa sa.m"sayahetava eveti | tathaa ca "sa.mkara evaaha, na kartur ekatvenaacetanopaadaanatvasyaavyabhicaara ity aadi | yat punar aaha, na caivam acetanopaadaanatvasya prayatnavad adhi.s.thaanamaatre.na vyabhicaara iti, na tanmaatre.na prastute ka"scid upayoga.h | vivaadaadhaaradharmasiddhes tatsiddhau pratibaddhatvasya puurva.m pratipaadanaad iti |

		|| prathama.h kha.n.ta.h ||