[558,1] <caturtha.h pariccheda.r>
[558,2] maa bhuud anyo 'stu saakaara eva saadhyetarasthiti.h |
[558,3] ekaanekavivekena tv aaliikya.m kena vaaryate ||1||
[558,4] ekaanekaviveko 'stu na tv aaliikya.m prakaa"sina.h |
[558,5] baadhaa hi ruupe 'vasite naadhyak.savi.saye kvacit ||2||
[558,6] ruupamaatrasya nirbhaaso dvicandre 'pi na baadhyate |
[558,7] baadhaa spar"saadino ruupasyaapi tatsahacaari.na.h ||3||
[558,8] eva.m (132b) svapne 'pi putraadi.h kalpito 'san na dhiitanu.h |
[558,9] mantraadhipatyaal lo.s.taadau piitabhaaso na baadhanam ||4||
[558,10] rukmaadi kalpita.m baadhya.m lo.s.taades tu na bhaasanam |
[558,11] na caavasaayas tenaasya na vidhir na ca baadhanam ||5||
[558,12] anyathaakhyaatir asyeti du.s.ta.m tatkhyaatyasa.mbhavaat |
[558,13] asatkhyaatis tu vikhyaataa kalpitaa sadapek.sayaa ||6||
[558,14] lo.s.tam evaanyathaakhyaatiity abhipraayaan na saapi kim |
[558,15] vyavahaare.na nirbandha.h tattvatas tu na taddvayam ||7||
[558,16] anyathaivaavabhaasante tadruuparahitaa api |
[558,17] ity ukter bhaavikas tv atra boddhavyo 'rtho yathodita.h ||8||
[558,18] tathaivaadar"sanaat te.saam anupaplutacak.su.saa |
[558,19] kalpitatattvam anenoktam aabhaase kanakaadina.h ||9||
[558,20] na baadha.h kasyacit tattve sa.mv.rttau kalpitasya tu |
[558,21] prakaa"sino 'pi baadha"s ced baadhe 'py aa"svaasana.m kuta.h ||10||
[558,22] anumaabaadhikaa"saa ca na vastuvi.sayeti cet |
[558,23] ava"syam asti vastvaatmani.s.thaasau naanyathaa pramaa ||11||
[559,1] bhaatam eva puraa vastuvidhaav adhyavasiiyate |
[559,2] ni.sedho 'pi svabhaavaartha.h paryante paryavasyati ||12||
[559,3] antara"slokau ||
[559,4] pare.na vi.sayaabhaavaj~naapana.m sapadii.syate |
[559,5] svaarthe prav.rttimajj~naanam abhaava.m gamayet katham ||13||
[559,6] svagocaropasthaanena vi.sayaantarabaadhane
[559,7] svagocarasya tenaapi sthaanaat ki.m naasya baadhanam ||14||
[559,8] tadarthakarmahaane"s ced bhinnaa saarthakriyaa yadi |
[559,9] anyahaane 'nyahaani.h kim abhede tu sphuraty asau ||15||
[559,10] ruupa.m samiik.sya daahaadihaane.h spar"sasya baadhanam |
[559,11] na ca spar"sa.h sphuraty atra baadhaa saivaasya ki.m parai.h ||16||
[559,12] vi.sayiik.rtam anyad vaa baadhyeta prathama.m yadi |
[559,13] sphurad eva katha.m baadhyam asphuurtau bhaadakena kim ||17||
[559,14] na baadhaa bhinnakaalatve svasvakaale sphurattayaa |
[559,15] tathaiva kaalaabhede 'pi niilapiitasitaadivat ||18||
[559,16] tasmaad aaropavad baadha.h pratiityotpaadabhedata.h |
[559,17] kalpito na tu tattvena svavinmaatre tu kaa kathaa ||19||
[559,18] yaavan na siddhi.h svavido baadhaka.m taavad astu cet |
[559,19] niruupya svavido 'siddhi.m baadhas tarhi pravartataam ||20||
[559,20] puurva.m pravartanaarambhe pratij~naabaadham ak.sata.h |
[559,21] yadi bruuyaat paraj~naanani.sedhe svavid aagataa ||21||
[559,22] yathaa yathaarthaa"s cintyante vivicyante tathaa tathaa |
[559,23] svaya.m tu vitti"s chaayeva dhavato 'py anatikramaa ||22||
[559,24] ata eva ni.sedhasya prakrame 'pi jagau guru.h |
[559,25] yadiida.m svayam arthaanaa.m rocate tatra ke vayam ||23||
[560,1] na baadhaa cet pare.naasti siddhir apy astu naanyata.h |
[560,2] svavitsiddhir apiidaanii.m saadhanaantarata.h katham ||24||
[560,3] kuta"scit kasyacit siddhir na tattve ki.m tu sa.mv.rtau |
[560,4] yathaa dhuumaadito 'gnyaader mataa siddhir iya.m tathaa ||25||
[560,5] svavitsiddhir atattve cet yaavat saadhyaa"ngasa.msthiti.h |
[560,6] taavat tad eva tattva.m yat siddha.m saadhana"saktita.h ||26||
[560,7] yatsaadhanabalaat siddhe svavinmaatre puna.h param |
[560,8] siddhibaadhanayor asti naavakaa"sa.h kuta"scana ||27||
[560,9] na bodhayan ki~ncid anyat prastutatyajanak.sama.h |
[560,10] prastuta.m vaa tyajan naanyasyaanyato graha.nak.sama.h ||28||
[560,11] ata eva paraj~naana.m g.rhyamaa.na.m svabaadhanam |
[560,12] svavittihetutrairuupyaj~naanasyaapy avakaa"sata.h ||29||
[560,13] (133a)tyakta.m tu te.saa.m ruuPaa.naam abodhe 'pi na baadhakam |
[560,14] saadhyasiddhe.h prakaa"so hi vidyate parato na tu ||30||
[560,15] svato 'pi maa bhuud iti cet yadi bhaaso na sarvathaa |
[560,16] yuktam etat prakaa"sas tu san naasty asmaan na ki.m svata.h ||31||
[560,17] prakaa"so 'sti na tu svasmaad ato 'nyasmaat katha.m na cet |
[560,18] anyathaa baadhaka.m yadvat tadvan naasti svato matau ||32||
[560,19] svaatmany atha kriyaarodho dhaarayo.h svacchidaa na hi |
[560,20] dhaaraapi tiik.s.naa svayam ity ucyate ki.m na suuri.naa ||33||
[560,21] svahetor eva tiik.s.naa saa jaayate naanyato yadi |
[560,22] prakaa"saruupaj~naana.m ca svahetor eva jaayate ||34||
[560,23] upakaaryopakaaritvak.rta.m maa bhuut prakaa"sanam |
[560,24] tadruupajanma ruupa.m tu svaya.m "sabdena "sabditam ||35||
[561,1] yathaa pradiipapa.tayor upakaaraat prakaa"sanam |
[561,2] d.r.s.ta.m tathaa pradiipasya svaya.m ki.m na samiik.sitam ||36||
[561,3] ak.saapek.saapi diipe cet saa kumbhe ki.m na vidyate |
[561,4] tatsattve 'pi gha.to diipa.m diipo naanyam apek.sate ||37||
[561,5] yatnaadau saty api yathaa paraprera.navaara.naat |
[561,6] svaya.mgamoktis tajjaativaara.naiva svabhaasane ||38||
[561,7] aagame 'pi svaya.mvitter baadhe ca pratibhaati yaa |
[561,8] graahyagraahakabhaavasya suuk.smasya tadapohanam ||39||
[561,9] ekatra phalahetutva.m yathaa"sa"nkya nivaaritam |
[561,10] graahyagraahakataikatra tathaa"sa"nkya nivaaritaa ||40||
[561,11] na karmakart.rbhaavena svaprakaa"sam ato matam |
[561,12] paraan apek.sya bhaasantu svahetor udita.m mana.h ||41||
[561,13] sandhinirmocane vyakta.m tadarthapratipaadanaat |
[561,14] arthaabhaasaprav.rttyaadivacanair api suucanaat ||42||
[561,15] tasmaan na yuktyaagamayo.h pratibodhi svavedanam |
[561,16] do.sa.h sa evaanyavida.m baadhate 'gnir iva drumam ||43||
[561,17] na ca svavittivyaapaara.m paravittigraho 'rthita.h |
[561,18] yato 'sya gu.nado.saabhyaa.m svavitter avalepanam ||44||
[561,19] do.so na sattaamaatre.na vyaapaare.na tu sa sm.rta.h |
[561,20] akaaryak.rtikaalasthaa nigraahyaa k.smaadayo na hi ||45||
[561,21] na svavitter ato do.sa.h pravittes tu vistaraat |
[561,22] tadanyavittivyaav.rtta.h prakaa"so niyata.h svayam ||46||
[561,23] na svato naapi parato bhaasa"s ced bhaasa eva na |
[561,24] naalo.s.taadisamaanasya vaktum etac ca saampratam ||47||
[562,1] svato 'nyata"s ca vyaav.rttaav api bhaaso yadii.syate |
[562,2] ekaanekaviyogo 'pi vastuna.h sattvam astu va.h ||48||
[562,3] ekaanekaviyoge 'pi yadi vastu sad i.syate |
[562,4] svato 'nyata"s caabhaave 'pi bhaavo bhaasasya ki.m na va.h ||49||
[562,5] bhaasamaanaas tathaapy ete na bhaavaa.h "sakyanihnavaa.h |
[562,6] asaadhaara.nabhaasattvaat j~naanatva.m ca bhavi.syati ||50||
[562,7] ruupanirbhaasato 'dhyak.saruupataapy asti vaastavii |
[562,8] na ca svavittau do.s"s cety ata.h ki.mcin na du.syati ||51||
[562,9] nanu svavittir niilasyety etad eva kuto bhavet |
[562,10] na hiidam ekam aatmaana.m vetti yena svavedanam ||52||
[562,11] anta.h "saataadiruupasya bahi.h "siita"sitaadina.h |
[562,12] bhaasanaat kasya kenaastu katha.m vittir na caikataa ||53||
[562,13] bhaasana.m taavad asty e.saa.m tan ni.seddhu.m na "sakyate |
[562,14] na bhede tac ca yukta.m ced abhedo 'stu dhiyas tadaa ||54||
[562,15] bhinnaak.rtiinaam ete.saam abhedo 'pi katha.m bhavet |
[562,16] tat (133b) kim i.s.to dvayaabhaavo bhaava eva dvayasya vaa ||55||
[562,17] bhedo 'bhedo dvidhaa 'dvedhaa dhiiruupe 'stu yathaa tathaa |
[562,18] naaliikatva.m prakaa"sasya baadhagandhavirodhina.h ||56||
[562,19] na hi svaanubhavasyaasti baadha.h kvaapy upapattibhi.h |
[562,20] sa eva taasaa.m prabhavo ni.s.thaa tatraiva vaa yata.h ||57||
[562,21] bhedaadir eva cintayo 'stu na prakaa"sasyavaara.nam |
[562,22] yatra prakaa"savi"sraama.h sva.h paro vaa sa eva san ||58||
[562,23] sattve ca svavida.h siddhe kim ekaanekacintayaa |
[562,24] tadabhaavaad abhaavena tasyaa.h kila phalasthiti.h ||59||
[563,1] prakaa"samaatre siddhe 'pi svavitti.h katham ucyate |
[563,2] taavataa caarthasa.msiddhau ki.m svavittigiraapi na.h ||60||
[563,3] pratyak.sabaadhaa hi parapratij~naa yaa vivak.sitaa |
[563,4] svaruupasya pare.naapi prakaa"se saa ca sidhyati ||61||
[563,5] svaruupasaak.satkara.naad adhyak.satva.m na caaparam |
[563,6] pare.naapi prakaa"sasya ruupa.m taavad vibhaati tat ||62||
[563,7] tathaapi svavid asty eva ki.m tu svasyeti na svayam |
[563,8] baadhaasiddhau tathaanyena vittivaade 'pi na k.sati.h ||63||
[563,9] na siddhaa paravitti"s ca svavitti"s ca na sidhyati |
[563,10] tata.h pratyak.sataa naama kiid.r"sii baadhana.m yayaa ||64||
[563,11] saak.saatkaarasvaruupasya pratyak.satvam udiiritam |
[563,12] vi"se.salak.sa.nasyaapi naiva k.satir ani"scaye ||65||
[563,13] saamaanyena vi"se.saa.naa.m yathaa vyaaptis tathaasya tai.h |
[563,14] siddhe vi"se.sa.m saamaanya.m saamaanye 'tara.h sa ca ||66||
[563,15] manu.syani"scaye bhaavya.m "suuri.naa vaa 'pare.na vaa |
[563,16] na ca taddvayasandehe manu.syasya paraabhava.h ||67||
[563,17] ni"scite taddvayaabhaave bhaven maanu.syakak.sati.h |
[563,18] ki.m tu maanu.syake 'siddhe siddhe vaa na dvayak.sati.h ||68||
[563,19] parok.se vastuni tato dvidhaabhaasak.satisthitau |
[563,20] bhaasabhra.m"so 'stu ni"sceyo bhaase tv ekaa sthitir dvayo.h ||69||
[563,21] na prakaa"se 'sti sandeha.h sandehas tu bhidaabhido.h |
[563,22] bhidaabhidor anyataraa prakaa"se 'va"syam anvitaa ||70||
[563,23] bhedaabhedasthitir yadvad upapattim apek.sate |
[563,24] naiva.m prakaa"so 'pek.saayaa.m prakaa"sa.h katham ucyate ||71||
[564,1] dvaabhyaa.m vyaapti.h prakaa"sasya syaac ced ekasthitir dvayo.h |
[564,2] vyaapti"s ca na kvacit siddhaa tathaapy ak.satir iiritaa ||72||
[564,3] naabhinnena na bhinnena vedanena vid ity ata.h |
[564,4] katha.m pratyak.sabaadheti vyaaptaav evedam apy alam ||73||
[564,5] upapaadya.m samak.satvam atha ced baadhyavaadinaa |
[564,6] abhyupetapramaa.nasya pratyak.sa.m kiid.r"sa.m param ||74||
[564,7] vyaapakaanupalambhe 'pi ruupatrayaniruupa.ne |
[564,8] paaramparye.na saak.saad vaapek.saava"sya.m samak.sadhii.h ||75||
[564,9] tatra kiid.rk samak.sa.m te yady asmaaka.m na vidyate |
[564,10] tat saa.mv.rta.m ced baadhaapi saa.mv.rtaad astu siddhivat ||76||
[564,11] ruupaaptau saa.mv.rta.m "sakta.m na baadha iti ka.h krama.h |
[564,12] yajjaatika.m ca tatsiddhau tajjaatyevaastu baadhakam ||77||
[564,13] saa.mv.rtatva.m ca maanasya meyasya yadi sa.mv.rte.h |
[564,14] adyaapi cintyate saiva na siddhaa saadhana.m katham ||78||
[564,15] antyasyaasa.mvido 'nyena yadi vyaaptigraho hati.h |
[564,16] vipluto 'nyagraah"s caastu svavitte.h kiyatii k.sati.h ||79||
[564,17] anupetapramaa.nasya jyaayasii muukataiva yat |
[564,18] bruvataa niyata.m ki~ncid baadhya.m vaa saadhyam eva vaa ||80||
[564,19] sa.mv.rto maanam i.s.ta.m ced vicaaro 'py e.sa sa.mv.rti.h |
[564,20] sa.mv.rtaav api ne.s.ta.m ced bruvan jetaa yathaa (134a) tathaa ||81||
[564,21] na ca hetau prakaa"saadaav apy eva.m baadhasa.mbhava.h |
[564,22] asaadhaara.nanirbhaasavyatyayasyaaprasaadhanaat ||82||
[564,23] amunaapi samak.se.na vi.sayiik.rtimaatrakam |
[564,24] na sattaasiddhir asyeti baadhakaavasaro na kim ||83||
[565,1] vidhisaadhanamaanena vi.sayiikara.naat param |
[565,2] na sattaasaadhana.m kvaapi "sakti.h sattaa tu laukikii ||84||
[565,3] sarvatra maanavihite sattaabhedasya saadhanam |
[565,4] yukta.m naa"saadivat sattaabaadhaka.m tu virudhyate ||85||
[565,5] tasmaat sva.m vaa para.m vaa syaat pratyak.sa.m vi.sayasya tu |
[565,6] yasya svaruupanirbhaasa.h sa evaadhyak.sagocara.h ||86||
[565,7] tadatadruupavimataav api bodhyavapu.h sthiram |
[565,8] j~naanaj~neyopanayanaad eva saadhakabaadhakam ||87||
[565,9] na svaruupe.na ruupa.m tu gave.sya.m bhraanti"saantaye |
[565,10] pratibhaasini ruupe ca na bhraanter asti sa.mbhava.h ||88||
[565,11] kalpanaapo.tham evaastu kim abhraantapada.m tadaa |
[565,12] bhraantidvaividhyanirvaahanirbandho 'pi mudheti cet ||89||
[565,13] satyam aacaaryadignaagapaadena k.rtam eva tat |
[565,14] vaartike tu k.rta.m lokasyaakaare baahyaropa.naat ||90||
[565,15] aakaaram aakaaratayaa "sukti.m "suktitayaa tathaa |
[565,16] yadi vidyaaj jana.h kvaapi katha.m syaat kasyacit bhrama.h ||91||
[565,17] atadaatmani taadaatmyavyavasaayas tadaa dvayo.h |
[565,18] vikalpavarjanenaiva nivartya iti yujyate ||92||
[565,19] yadaa tv arthagraho j~naanasyaakaare sarvadehinaam |
[565,20] d.r.s.to 'tispa.s.tavicchinnapratibhaase vi"se.sata.h |93||
[565,21] tadaa m.r.saarthagraha.na.m tad adhyak.sam akalpanaat |
[565,22] praapta.m g.rhiitagrahavat taddvitiiya.m vi"se.sa.nam ||94||
[565,23] lokabuddhim apek.syaiva sataimiram itiiritam |
[565,24] spa.s.taabhasyaasya kalpatvamohaapohaaya caaparam ||95||
[566,1] tat tattvacintaavasare kalpitaapek.sayaiva saa |
[566,2] bhramavyavasthaa spa.s.taabhe na svaakaaravyalek.sayaa ||96||
[566,3] bhramatvam avikalpe 'pi vikalpaan na tata.h param |
[566,4] ato vikalpe vi"sraantam avikalpe 'pi kathyate ||97||
[566,5] vikalpakasya bhraantatve bhramo 'nya.h syaan na vaa bhavet |
[566,6] vikalpakasyaabhraantatve bhrama eva na vidyate ||98||
[566,7] antara"slokau ||
[566,8] nirbhaasina.h samak.satvam asatyatvam apohati |
[566,9] ata.h prakaa"se mithyaatvam arthasyaiva na dhiitano.h ||99||
[566,10] tasmaan maane bhidaabhedavivaade 'pi prakaa"sina.h |
[566,11] pratyak.sagocaraavasthaa siddhaa sattva.m tad eva ca ||100||
[566,12] tac citram etad advaita.m graahyaadivirahaan matam |
[566,13] saa.mv.rtii pu.mvad ekaakhyaanekavyavah.rtir mudhaa ||101||
[566,14] yaavad eva bahir adhyavasaayas taavad eva p.rthag etad ida.m ca |
[566,15] tanmatis tu sakaleti sa eva j~naanapaa.nicara.naadir asau hi ||102||
[566,16] niilaadi"s citravij~naane j~naanopaadhir ananyabhaak |
[566,17] a"sakyadar"sanas ta.m hi pataty arthe vivecayan ||103||
[566,18] yad yathaa bhaasate j~naana.m tat tathaivaanubhuuyate |
[566,19] iti naamaikabhaava.h syaac citraakaarasya cetasa.h ||104||
[566,20] sa.mgraha"slokau ||
[566,21] citravij~naana ity aabhyaam ekaanekaatyaya.h kramaat |
[566,22] j~naanopaadhitayaa baadhya.m vivicyaa"sakyad.rktayaa ||105||
[566,23] mudhaanekadhvanis ta.m hiityaadinaa "se.sasa.mgraha.h |
[566,24] yad yatheityaadinaa yuktir ekasa.mj~naa tadekataa ||106||
[567,1] pratyak.saanumayor naaPi virodhe "saktisa.m"saya.r(134b) |
[567,2] ak.saapek.saanumaa nitya.m naanumaapek.sam ak.sajam ||107||
[567,3] parih.rtya yathaadhyak.savirodham anumodaya.h |
[567,4] tathaanumaavirodha.m na parih.rtyaak.sasa.mbhava.h ||108||
[567,5] parok.se caanumaanyatra virodha iti ka.h krama.h |
[567,6] ak.se.na baadhyate ko 'rtho neya.m tadgocare pramaa ||109||
[567,7] svaatmasattaasthitaav ak.saad anumaanaad gu.naantaram |
[567,8] pratyak.se.naavyavah.rte.h parok.satvavyavasthite.h ||110||
[567,9] tato 'dhyak.saantare.naapi naanumaayaas tulaa kvacit |
[567,10] svasa.mvittyaa tu yat siddha.m tatra cintaiva kiid.r"sii ||111||
[567,11] svavittir evaaparamaanayonir na cet pramaa.na.m kim iha pramaa.nam |
[567,12] atas tayaa saadhitabaadhite.su na baadhaasiddhyor aparasya "sakti.h ||112||
[567,13] antara"sloka.h ||
[567,14] ekaanekaatyaye 'py asmaat sphurata.h kena vaara.nam |
[567,15] na ca taabhyaa.m sthitivyaapti.h pratyak.se.naiva baadhanaat ||113||
[567,16] lak.sa.nasya kriyaakaale vyaaptivic ca hataamunaa |
[567,17] bahir evai.sa niyama.h saamarthyaad avati.s.thate ||114||
[567,18] dvaite 'pi na bahirdharma.h sarva.h saadhaara.no dhiya.h |
[567,19] sthairyaasthairyavad advaite syaan na yady e.sa na k.sati.h ||115||
[567,20] puurvaaparatayaa vyaapta.m sthairyaadi na tadatyaye |
[567,21] ekaanekatayaavyaapti.h sthiter buddhau na sa.mvida.h ||116||
[567,22] vyaaptir evaatha tad api sattvaad asty ekam anayo.h |
[567,23] sarvaakaaraavasaayo hi na pratyak.se 'pi vastuni ||117||
[567,24] bhaasamaane ca niilaadau bhaasa eva samak.sadhii.h |
[567,25] tato bhedo 'tha nirbheda"sa"nkaa piitaadina.h puna.h ||118||
[568,1] tatraapi vyatinirbhaasaad evaabhedavyavasthiti.h |
[568,2] bhede hi bhedasantaanaj~naanavan na prakaa"sanam ||119||
[568,3] upaadaanaadibhedo 'nyonya.m prakaa"sa iti ced asat |
[568,4] upaadaanaabhid apy e.saa.m na hi bhedam apohati ||120||
[568,5] pratyaasattir yad apy asti graha.naarthas tu ko bhavet |
[568,6] saiva cet sphura.na.m saak.saat na bhavet saiva hi prathaa ||121||
[568,7] tadbalaac ca grahe hetuphalayo.h ki.m na vedanam |
[568,8] saannidhyataaratamya.m tu tatraivaitadapek.sayaa ||122||
[568,9] parasparagrahaartho 'tra saahityasphura.na.m yadi |
[568,10] aasannade"sasphura.nam agrahe 'pi mitho na kim ||123||
[568,11] tasmaan na citrabhaasa.h syaat sa.ms tu na k.samate bhidaam |
[568,12] anyonyasa.mvidaave"saat svabhaavaabhedalak.sa.naat ||124||
[568,13] citraad eva sadotpattaav ekopaadaanataapi kaa |
[568,14] na sa.mkocada"saayaam apy ekaantaac citrani"scaya.h ||125||
[568,15] yaavac ca janma citrasya citraad evopalabhyate |
[568,16] bhinnopaadaanataa taavat k.samate na mitha.h prathaam ||126||
[568,17] upaadaanasya yadi ca citrasyaapy ekataasthiti.h |
[568,18] upaadeyasya ki.m neti citraadvaitam abaadhitam ||127||
[568,19] katha.m vaa niilam apy ekam athaa.nupratibhaasanam |
[568,20] tato 'nekasthitibhra.m"se kena kasya sthiraikataa ||128||
[568,21] ekaanekatvaviraho 'py ata eveti cen mati.h |
[568,22] astu sattvasya baadhaa tu na "sakyeti niveditam ||129||
[568,23] etat tu prak.rta.m bhede yukta.m naanyonyabhaasanam |
[568,24] upaadaanaabhido naama nottarasya bala.m yata.h ||130||
[569,1] tasmaat,
[569,2] sahopalambhaniyamaad abhedo niilapiitayo.h |
[569,3] svabhaavo hi (135a) tayo.h sa.mvid abhinneti bhidaa kuta.h ||131||
[569,4] sa.mvittiniyamo naasti bhinnayor niilapiitayo.h |
[569,5] ittham arthe patet pu.mbhyaam ekaikasyaapi dar"sanaat ||132||
[569,6] tad aaha,
[569,7] niilaadi"s citravij~naane j~naanopaadhir ananyabhaak |
[569,8] a"sakyadar"sanas ta.m hi pataty arthe vivecayan ||133||
[569,9] yad yathaa bhaasate j~naana.m tat tathaivaanubhuuyate |
[569,10] iti naamaikabhaava.h syaac citraakaare 'pi cetasi ||134||
[569,11] baahyavan na hi baadhe 'pi pu.msor ekaikadar"sanam |
[569,12] yato 'nyathaapi graha.naan niyamasya paraahati.h ||135||
[569,13] bhaasate yad yad eka.m tad yathaa citre sitaak.rti.h |
[569,14] bhaasate caakhila.m citra.m piita"siitasukhaadikam ||136||
[569,15] ekaabhimataboddhaaram apek.syedam udiiritam |
[569,16] naanaikaantikataa tasmaat santaanaantarabhaasinaa ||137||
[569,17] d.r.s.taante saadhya"suunyatva.m na viparyayabaadhakaat |
[569,18] bhaasa.h sthuulatayaa vyaapto na hy asaav a.nu"so bhidi ||138||
[569,19] ekaikaa.nunimagnatvaat sa.mvittir na parasparam |
[569,20] na caikaa.nuprakaa"so 'sti sthuulam eva sphuraty ata.h ||139||
[569,21] baahyaa.nuunaa.m pratiibhaaso buddhir ekaa sthaviiyasii |
[569,22] j~naanaa.nuunaa.m ka ekas tu pratibhaaso bhavi.syati ||140||
[569,23] anekatraapy avayaviny ekaa citraak.rtir mati.h |
[569,24] kha.n.ta"so vyavahaaraaya saadhvii buddhau tu kaa gati.h ||141||
[570,1] ekatraapy a.m"sini miti.h saakaaraikaa prasaadhitaa |
[570,2] vyavahaaro 'nyathaa neti sthaulya.m j~naanasya dustyajam ||142||
[570,3] tasmaat sthuulatayaa vyaapto nirbhaasas tanniv.rttita.h |
[570,4] nivartamaano 'nekasmaad ekatve vinayasya te ||143||
[570,5] yathaa sajaatiiyamataad bhaagaad bhedaniraakriyaa |
[570,6] anaabhaasaprasa"ngena vijaatiiyamataat tathaa ||144||
[570,7] tan naastu saadhyo d.r.s.taanto na caa"sa"nkaaviparyaye |
[570,8] saadhyasyaadhyak.sabaadhaapi naadhyak.sasyaaprati.s.thite.h ||145||
[570,9] na maanam anyagraha.na.m na bhedagraahikaa svavit |
[570,10] bhinnam asmaad idam iti vikalpo vaasanaanvaya.h ||146||
[570,11] yathaa baahya.m svato bhinna.m svatantra.h kalpayaty ayam |
[570,12] baahya.m baahyaantaraad bhinna.m tathaa kalpayati svayam ||147||
[570,13] baahye saty api naanyasmaad adhyak.sa.m bhedavedanam |
[570,14] anyasyaapi grahapraaptes tadvi"si.s.taatmano grahaat ||148||
[570,15] asmaad bhinnam itiida.m cet svaruupa.m graahyavastuna.h |
[570,16] saavadher asya bhaasa.h syaan na vaa graahya.m tadaatmanaa ||149||
[570,17] vinaavidhi.m pratiito hi bhedo 'bheda.h katha.m na sa.h |
[570,18] bhedopacaaramaatra.m syaan na bhedas tattvatas tata.h ||150||
[570,19] paraasa.mkiir.naruupasya graha.na.m kila bhedavit |
[570,20] paraasa.mkiir.nam anyasmaad bhinnam ekaartham iid.r"sam ||151||
[570,21] na tv anyasa.mkiir.nagataav anyasyaapy ucito graha.h |
[570,22] anyaagrahe tv akiir.nasya kevalasyaagraha.h katham ||152||
[570,23] kevalo yata evaaya.m bhaati tenaiva naanyayuk |
[570,24] anyasyaapi prakaa"so hi g.rhiita.h kevala.h katham ||153||
[571,1] kevalasya graho na staad anyasya sphura.ne yathaa |
[571,2] anyasyaasphura.ne 'py eva.m paraami"sro hi kevala.h ||154||
[571,3] ami"sro 'ya.m pare.neti vivarto manaso yathaa |
[571,4] tathaiva yady anubhava.h pradhii.h kena (135b) vaaryate ||155||
[571,5] parih.rtya para.m taato yathaa mi"sragraho na san |
[571,6] parih.rtya para.m taatas tathaa bhinnagraho na san ||156||
[571,7] vastumaatragrahas tasmaad adhyak.se.neti yujyate |
[571,8] na bhinna.m naapi caabhinna.m grahiitu.m tena "sakyate ||157||
[571,9] na bhedyabhaasaad avadher j~naata.m naabhedya"sa.mkaraat |
[571,10] naanyac ca bhedaabhedaabhyaa.m vastu vastugraha.h katham ||158||
[571,11] sarvam arthaavyatibhidi j~naanaad api bhidaa kuta.h |
[571,12] bhede caavadhimaane 'pi sarva.h sarvasya gocara.h ||159||
[571,13] ki.m tu baahyagrahaave"se cintaayaa.m duu.sa.na.m samam |
[571,14] yathaa bhedagrahaani.s.tau tathaa saty avadhigrahe ||160||
[571,15] tasmaad baahyagraha"s cak.sur nimiilyaastu yathaa tathaa |
[571,16] bhedaagraha.m tv anuvadan tattvavid baadhyataa.m katham ||161||
[571,17] naadhyak.sa.m bhedak.rt kalpa.m taskaras tv iha tatkara.h |
[571,18] sa svaaparaadham adhyak.se k.sipatiiti bhida.h sthiti.h ||162||
[571,19] niilaad iva tad eka.m ca katham etat sametu cet |
[571,20] niilam a.m"saantara.m caikam iti ki.m bhaati sa"ngatam ||163||
[571,21] naika.m tad api cet tarhi kvaa.nuto bhidi bhaasanam |
[571,22] na pariik.saak.sama"s caa.nu.h kuta.h kasya tadaa bhidaa ||164||
[571,23] maa bhuud avastuto vaa cet so 'py ekatvahatau bhavet |
[571,24] nirbhaasaad ekataasiddhau svavitter vastutaa sthitaa ||165||
[572,1] atha de"savitaanaaptir naamaantaraviyogina.h |
[572,2] na de"sabhaanahaanau ca bhaasa ity api "sakyate ||166||
[572,3] na svaatmaantaram anyaatmaa sa baahyasyaiva yujyate |
[572,4] buddhe.h svavittini.s.taayaa.h ya.h paras tasya kaa gati.h ||167||
[572,5] bhinno 'pi de"sabhedena baahyaartho g.rhyate dhiyaa |
[572,6] dhiis tu de"sabhidaa bhinnaa kenaastu vyavahaarabhaak ||168||
[572,7] sthuulade"saapi tenaikyaan na buddhir bhedam arhati |
[572,8] yathaa na bhedo 'syaabhede bhedakas tadvad aak.rte.h ||169||
[572,9] citra.m tad ekam iti ced ida.m citratara.m tata.h |
[572,10] tata"s citratama.m ceda.m yad bhede vedana.m mitha.h ||170||
[572,11] citraikabuddhinirbhaase baahya.h syaad vaa na vaa bhavet |
[572,12] anaabhaasaprasa"nge 'syaa na baahyaani na buddhaya.h ||171||
[572,13] a.nutve tadabhaave vaa na dhiibhaasasya sa"ngati.h |
[572,14] tasmaad a.nutvaabhaavaabhyaa.m viruddha.m bhaasana.m dhiya.h ||172||
[572,15] tad aaha,
[572,16] niilaadi"s citravij~naane j~naanopaadhir ananyabhaak |
[572,17] a"sakyadar"sanas ta.m hi pataty arthe vivecayan ||173||
[572,18] yad yathaa bhaasate j~naana.m tat tathaivaanugamyate |
[572,19] iti naamaikabhaava.h syaac citraakaarasya cetasa.h ||174||
[572,20] j~naanatvena vi"si.s.to 'ya.m niilaadi"s citravedane |
[572,21] mitha.h svaruupaanaapanno 'sthuulo dra.s.tu.m na "sakyate ||175||
[572,22] bhedasya pratya.nu praapter niilaadi caya eva vaa |
[572,23] a"sakyo dta.s.tum udita ekaikasya grahaad dhiyaa ||176||
[573,1] anekaakaara eko 'ta e.s.tavyo 'nubhavo yata.h |
[573,2] asmaad ida.m bhinnam iti prakalpayati p.r.s.tajam ||177||
[573,3] ata eva ca niilaadi bhidann artha.m vivecayet |
[573,4] na buddhiruupa.m tadbhede na j~naana.m na ca gocara.h ||178||
[573,5] tasmaad yena prakaare.na kara.nena cakaasti dhii.h |
[573,6] sthuulaikatvena tenaiva vi"si.s.taa sopagamyate ||179||
[573,7] viruddhadharmaadhyaasa"s ca tatra bhedaaya kalpate |
[573,8] (136a) yatraadhyak.sak.rto bhedo vyavahaaraprasaadhanaat |180||
[573,9] svaya.m vedanam evaatra pratyak.sa.m na ca tadbhide |
[573,10] niilaaditve vikalpo 'nuvartakas tasya no bhidi ||181||
[573,11] nirbhaasabhedaad bheda"s cet sa evaakaara ucyate |
[573,12] bahirmeye pramaa.na.m sa tatra meye svavit pramaa ||182||
[573,13] svavidekiik.rtasyaasya bhedaad bhinna.m katha.m bahi.h |
[573,14] yathaa dhiyo 'k.saad graha.na.m svavidaa bhedana.m tathaa ||183||
[573,15] sphura.na.m pratibhaasa"s cet saa svavin na ca vidyate |
[573,16] meyabhuutaak.rto bhedaavasaayo hanyate vidaa ||184||
[573,17] adhyak.sam eva hi bhinatti "site.h sita.m cet
[573,18] tad bhidyamaanam athavaabhidam eva bhindyaat |
[573,19] bhede 'nyale"sam api neti kuto bhinattu
[573,20] bhindyaad abhedi mana ity api kasya "sakyam ||185||
[573,21] baahya.m na na"syati bhidaa.nutayaapy abhede
[573,22] tv arthakriyaavirahasa.mkarato '.m"sumaatram |
[573,23] buddhis tu na"syati bhidaiva vidaiva sattaac
[573,24] citraapy ato na bhidam eti kim atra kurma.h ||186||
[574,1] bhedas tathaapy abudha buddhyanurodhata"s ced
[574,2] etaavataapi tava hetur asiddha eva |
[574,3] ekatvahaanir atha buddhyanurodhabaadho
[574,4] baadhas tu nas tad api neti paroktam etat ||187||
[574,5] antara"slokaa.h ||
[574,6] ekaanekatayaa vastuvyaapti.h siddhaa yadi kvacit |
[574,7] sarva"suunyatvasamaye hetur i.s.tavighaatak.rt ||188||
[574,8] atha lokaprasiddhau ca na sarva.m lokakalpitam |
[574,9] tattvavyavasthaa "sara.na.m ki.m tu maanena sa"ngatam ||189||
[574,10] na caadhyak.saanumaanaabhyaam ana.m"sa.m kvacid iik.sitam |
[574,11] yasya raa"sir aneka.m syaan naapi vastu ca ki~ncana ||190||
[574,12] sthuulam ekaikam adhyak.sa.m naikaaneka.m vyavasyati |
[574,13] vastutas tu kim eka.m syaan naapi vastu ca ki~ncana ||191||
[574,14] na caanyopagama.h saadhu.h svatantre saadhane sataam |
[574,15] na prasa"nge ca mukhyaartha.h tathaatve ca matak.sati.h ||192||
[574,16] yasya caikataratvaabhyaa.m sattvavyaapti.h sa hanyataam |
[574,17] abhraantavittimaatre.na sattaavaadii tu jitvara.h ||193||
[574,18] sarvatra hetau vyaaptis tu pramaasiddhim apek.sate | 
[574,19] vyaapakaanupalambhaadau saa ca j~neyaa viparyaye ||194||
[574,20] maanasiddhau na ca vyaaptivyaapya.m nopagata.m svayam |
[574,21] paravit paravittyaiva baadhyate tv iti kiirtitam ||195||
[574,22] na ca svabhaavasviikaaro 'va"syam ekaadikar.saka.h |
[574,23] vyaapter asiddher adyaapi pramaa.navyaahata.m ca tat ||196||
[574,24] pramaanavyastaruupe.na vyaaptim aadaaya taddhate.h |
[574,25] yadi bhaavaasvabhaavartva.m khara"s.r"ngaatyayaan na kim ||197||
[575,1] ekaanekaatyayaat tarhi baahyasyaapi katha.m k.sati.h |
[575,2] tattvato 'nupalambhena graahyalak.sa.nahaanita.h ||198||
[575,3] na caana.m"saikataa ki.m tu vivicyaa"sabdadar"sanam |
[575,4] tac ca naasti bahis tasyaabhaavatas tatsamuccaya.h ||199||
[575,5] vivicyaa"sakyadar"sitvam evaikatvam a.naav api |
[575,6] citraj~naane tadak.sii.nam aruci.h kvopayoginii ||200||
[575,7] buddhau tu citraruupaayaam a"sakyaikavivekad.rk |
[575,8] paracittavivekena tad ekaanekalak.sa.nam ||201||
[575,9] tad aaha niilaadiityaadi sphu.taato 'nyadhiyo 'nyataa |
[575,10] saa kuto 'numite.h saa cet sa.mv.rttyaastu yathaa tathaa ||202||
[575,11] tathaapi kalpita.m nityam apek.sya k.sa.nikaa yathaa |
[575,12] d.r.dhaprakalpaanyamano 'pek.syam eka.m tathaa dhiya.h ||203||
[575,13] tarhy a"sakyavivekaikaabhaave 'py anyatayaa tata.h |
[575,14] "sakyabhedam(136b) aneka.m syaad baahye 'py ekacayena kim ||204||
[575,15] naiva.m yathaa.m"sini hate tv a.nur eko 'vati.s.thate |
[575,16] tatas tatpracayo 'nekas taddo.saad eva duu.sita.h ||205||
[575,17] tathaa tatpratiruupe 'sminn ekaanekaatyaye k.rte |
[575,18] ekasa.mhatir evaayam aneko vaadisa.mmata.h ||206||
[575,19] "sakyam evam api khyaatum iti baahyaadhikaarata.h |
[575,20] avayavya.nucintaadyak.rtino 'bhuut paraa"sayaat ||207||
[575,21] yadaa ca citrabuddhyaiva baadhakaantarahaanita.h |
[575,22] ekaanekatvayor baadha.h siddhi.h ki.m na tayaa tayo.h ||208||
[575,23] ekatve citrataabhaavo naanaatve sutaraa.m yathaa |
[575,24] citratvaan naikataa yadvad ekaanekasthitis tathaa ||209||
[576,1] vinaa viruddhopanayaan na baadhaa pratiyogina.h |
[576,2] tathaanekahataav ekasvavidantargamaad vada ||210||
[576,3] tathaa ca vyaapakaabhaavaviplava.h syaan matasthite.h |
[576,4] asmaaka.m tu na do.so 'ya.m dvayo"s cen maanasiddhataa ||211||
[576,5] sarvaavakaarahaanena kim eka.m na sama.m kvacit |
[576,6] ekataanekataabhyaa.m tat sphurattaabhyaa.m tadanvitam ||212||
[576,7] syaan naama tata ekatva.m bhedaabhedaatmacitrake |
[576,8] athaikasyaanyabaadhaaya saadhana.m sthitaye na tu ||213||
[576,9] tasyaapi baadhanaat pa"scaat pratyaa"saa mahatiid.r"sii |
[576,10] pramaa.naad ekasiddhi"s cet pa"scaad baadha.h katha.m bhavet ||214||
[576,11] pramaa.naan naikasiddhi"s ced anyabaadha.h katha.m bhavet |
[576,12] ekaatyayo naanyavidhi.h syaad virodha.h svaya.m yadi ||215||
[576,13] vidhi"s ca citradhiir hanyaad viruddhopanayaat param |
[576,14] udiiryamaa.na.h "sakta"s ced aho praamaa.nikasthiti.h ||216||
[576,15] kadaapi nobhayabhra.m"sas tathaapy ekaikasa.msthiti.h |
[576,16] kadaapy ekatayaanekatayaa bhaati kadaapi tat ||217||
[576,17] tathaapi bhaava ekasyaam asiddhir vyaapakacyute.h ||218||
[576,18] artha"saktyaadiruupa.m ca yadi sattva.m ni.sidhyate |
[576,19] kaa k.satir bhaasaruupa.m tu brahma.naapi na baadhyate ||219||
[576,20] baadhane dharmi.nas tasya baadhaa syaad api na svayam |
[576,21] yathaa niilam ida.m tadvad bhaati satya.m na vaa bhavet ||220||
[576,22] sandehe dhaemi.no dharmasandeha iti cet kuta.h |
[576,23] taadaatmyaat tattvata iti tulya.m naa"sikataadibhi.h ||221||
[576,24] athaikani"scayo 'nyatra prav.rttam api sa.m"saya.h |
[576,25] hanti vyaav.rttibhedena tad api prastute samam ||222||
[577,1] pratiitir eva sattaas tu yadaa baahye 'pi tattvata.h |
[577,2] bhaasino dharmi.nas tarhi kva baadhaa kva ca sa.m"saya.h ||223||
[577,3] kadaacit kenacid d.r.s.tasyaanumaanatvam anyadaa |
[577,4] apaatra.m sarvathaa d.r.s.te.h paatra.m ki.m sad iti sthite.h ||224||
[577,5] vikalpa evaanumiter abhaave 'pi prakaa"sanam |
[577,6] taad.r"saa.m yaad.r"sii sattaa pratiitir api taad.r"sii ||225||
[577,7] pratiitim eva sattaa.m ca sphu.tayan vaartike k.rtii |
[577,8] apratiityaiva baahyasya vinmaatra.m pratyapiipadat ||226||
[577,9] tadbhaasamaatraruupe.na bhaatadravyaaditaa mudhaa |
[577,10] citre bhaasaikabhaava.h syaan na prapa~nco gu.naadibhi.h ||227||
[577,11] sthitir hi vij~naananaye taattvikii ca phalaa"ngataa |
[577,12] aho nairlajyam athavaa sarva.m hi mahataa.m mahat ||228||
[577,13] puurvaaparaparij~naane paraj~naane ca tadgraha.h |
[577,14] kuta.h svavittini.s.thaayaam ubhayasyaapy asa.mbhavaat ||229||
[577,15] abhaase puurvaaparataaj~naana.m na (137a) j~naanahaanita.h |
[577,16] na bhaase puurvaparataaj~naanam advaitasa.mgate.h ||230||
[577,17] svaikaruupe dvayaabhaavaat svaanyayo.h parayor na vaa |
[577,18] phalaa"ngabhaava.h paravit parihaaraat tu na dvidhaa ||231||
[577,19] tasmaad yathaa paraj~naana.m tathaa hetuphalasthiti.h |
[577,20] yathaa svavittivi"sraamas tathaa sa.mv.rtisaty asau ||232||
[577,21] cittamaatravyavasthaanam anupaada.m vadanty ata.h |
[577,22] pratiityotpannataapy asmaad asiddher apy asaadhanam ||233||
[577,23] na ca pratiityotpannatvam eva vaacyaa ca "suunyataa |
[577,24] adharasthitiyugmaac ca naiva.m bhedo v.rthaa "srama.h ||234||
[578,1] anutpannatvam evaastu hetur na praacyaduu.sa.naat |
[578,2] haane 'pi hetuphalayo.h sphuradruupa.m kva gacchatu ||235||
[578,3] tasmaad dharma.h kalpitair eva ruupai.h 
[578,4] "suunya.h sarvo bhaasabhaag naiva ka"scit |
[578,5] citraadvaita.m citracakra.m tad etad
[578,6] bhaavya.m bhaavyair aprapa~nca.m "sivaaya ||236||
[578,7] saak.saatkaaro na kaama.m bhavati bhavabh.rtaa.m yaavad asyaa da"saayaa
[578,8] heyopaadeyasaadhyaprabahvaparicayas taavad asty aprakampa.h |
[578,9] tasmaat sa.mbhaarayugmaabhyasanapari.natau muurticetogu.naabhyaa.m
[578,10] yogii yogii"svaro 'sau nirupamanilaye labdhabodhi.h prasiddha.h ||237||
[578,11] yathaa suvar.na.m gu.naruupasa.mpada.r
[578,12] prakar.saparyantam upetam ak.sayam |
[578,13] vimuktam aaliikyakala"nka"sa"nkayaa
[578,14] tathaiva bauddha.m vapur astu dehinaam ||238||
[578,15] || iti citraadvaitanir.naya"s caturtha.h pariccheda.h ||
[578,16] || saakaarasa.mgrahasuutra.m samaaptam iti ||
[578,17] || k.rtir iya.m mahaapa.n.ditaacaaryaj~naana"sriimitrapaadaanaam || 
