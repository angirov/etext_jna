[183-190] || anupalabdhirahasyam ||
(2b6)
siddhaante viprakiir.nasyaanupalambhasya yaad.r"sii |
ruupani.s.theha taad.r"syaa.h sa"ngraha.h kriyate sphu.ta.h || 

prati.sedhe saadhye 'nupalabdhis t.rtiiya.m li"nga.m | (2b7) tac ca yady upalabdhivirahamaatra.m tat katha.m kasyacit pratipatti.h pratipattihetur vaa tasyaapi vaa katha.m pratipatti.h | tasmaad abhak.syaadivat paryudaasav.rttyaa 'nyopalabdhir evaanupalabdhi.h | 
tatraapi yady anyamaatrasya | tadaikasya kasyacid upalabdhau sarvasya ni.sedhaprasa"nga.h | i.syata eva taadaatmyani.sedha.h sarvasyeti cet | tadde"sani.sedho 'py anivaarya.h | tad aya.m vi"se.sa.h ||

vedye yatra hi yanmatir niyamata.h (3a1) syaad vaa na vaa |
tasya dhiir i.s.taa no 'nupalabdhir anyavirahaj~naanasthiter aa"sraya.h || 

yatra vedyamaane yasya mati.h syaad iti de"sakaalasvabhaavaviprakar.si.naa.m ni.sedha.h | niyameneti | upalambhakaara.naantaravaikalyasya | etena d.r"syavi"se.sa.napraaptasyaabhaavaj~naanasthitir iti dar"sita.m | ato na sarvasya ni.sedhaprasa"nga.h | 
yatra ca vedyamaane yanmatir niyamena syaat | tasyaiva dhiir i.s.taa 'nyasya dvitiiyasyaabhaavani"scayaprabandhaak.sepaaya k.sameti | etena na virahamaatra.m | (3a2) paryudaasav.rttyaa tv anyavi"se.sabuddhir ity ukta.m | atra ca tasyaivaikaakina iti saamarthyaat | anyathetarasyaani.siddhopalabdher abhaavaasiddhe.h |
tad yathaa neha gha.ta upalabhyasyaanupalabdhe.h | yathaa kvacit ki~ncid iti | tatra d.r"syasyeti svabhaavavi"se.sa upalambhapratyayaantarasaakalya.m cokta.m dra.s.tavya.m | anupalabdher iti pratiyogina upalabdher ity artha.h | 
tac ca pratiyogiihety aadhaarataapraapta.m bhuutalam anyad vaikendriyaj~naanasa.msargi | (3a3) tadanyo vaa | yasmin vedyamaane ni.sedhyam upalabhyam eveti saamaanyokte.h | tatra yadi bhuubhaaga upalabhya eva kumbhasambhava.h saadhya.h | tadaa sa eva pratiyogii kim anyaapek.sayaa | yadaa tu nabhasi tadaa 'pi tad evaalokasa~nj~nita.m | anyo vaa gha.taadir aniyatasthiti.h sp.r"syani.sedhe tv ayam eva | 

[184] etenaikaj~naanasa.msargii pratiyogii vyaakhyaata.h | kvacit punar anyathaa 'pi |
athaa pradiipa.m kavalayatur neha (3a4) raso d.r"syaanupalabdher iti spar"sa eva pratiyogii | tayor hi sator naikaruupaniyataa pratipatti.h paanakavat | duuraad ruupadar"sane 'pi tarhi katha.m rasani.sedho na bhavati | de"saviprakar.si.na upalambhayogyataayaa abhaavaat | praapyakaaritvaad ghraa.narasanaspar"sanaanaa.m | ukta.m ca | yasmin vedyamaane yad ava"sya.m vedyata eveti | naapi rasaanubhave ruupani.sedha.h | tadaa 'pi tallak.sa.naayogaat | eva.m (3a5) "sabdopalabdhyaa 'pi na ruupani.sedha.h | samandhakaare hi sato 'pi ruupasya j~naanaavyabhicaari.nii na "sabdavitti.h | aaloke tu na taavad d.r"syamaanasyaiva ni.sedha.h | ad.r.s.tasya tu yogyasya ni.sedhe 'pi na do.sa.h | tallak.sa.naatyaagaat | 
etena devakulaadau parid.r"syamaane tadde"sabheryaader evaabhaavasiddhir naava"sya.m "sabdaantarasahapratiitisaapek.seti dar"sita.m | na tayo.h sahapratiitiniyama iti ceti | (3a6) bhuubhaagakumbhayor api naiva.m | ubhayos tu sator ekaruupapratiitiniyamaviraha.h pratyak.sasya tatraapi samaana.h | ekaj~naanam anyagrahaavinaabhuutam vaa 'nyagraahij~naanaantaraavinaabhuutam veti na vi"se.sa.h | evam ekendriyajam anyad vaa | 
santamase 'vavarake 'pi diipaabhaavas tadaakaaravirahi.no j~naanaantaraad antato vikalpaad api yadi parasamayasyaanuvartana.m| vastutas tu vastusann evaandhakaara ekaj~naanasa.msargii pradiipasya (3a7) sambhavatiiti kim anyena |
nanu svabhaavavi"se.se 'pi pratyayaantarasannidhir upalabdhiyogyataa | sa ca bhinnendriyaj~naananimittam bhavann api bhinnendriyaj~naanapratyayani"scaye 'nupayukta.h | tata"s caanyasya pratyayaantarasannidhisa.m"saye ni.sedha.h kriyamaa.no 'ntato vikalpaad api niyataakaaraat katha.m d.r"syasya k.rta.h syaat | 
ucyate | na khalu pratyayaantarasannidhisiddhinibandhana.m samaanendriyaj~naanam eva | ki.m tu (3b1) pa~ncaskandhalak.sa.nasyaatmabhaavasyaavasthaavi"se.sasa.mvedanam api | yadaa nendriyasvabhaavavi"se.saabhyaam apara.h prakaa"sako 'pek.syate | yathaa "sabdapradiipaadau | tatra hi ki~ncit "srutad.r.s.tapuurvi.nas tadavasthendriyapra.nidhividu.so yata.h kuta"scit tattadaakaaravirahi.no j~naanaat tadabhaavasiddhi.h kena vaaryate | 
kas tarhi j~naanaantaraparigrahasyopayoga.h | tadda"saasa.mvido j~naanaanutpaadaad eva tadabhaavasiddhe.h | katham vaa bhinnavi.sayendriyaj~naanaad (3b2) anyani.sedha iti | 
uktam atra 

naabhaavasya kvacit saamarthyam 

ityaadi | tato na j~naanaantaram indriyasaadgu.nyani"scayaaya samaa"sriiyate | ki.m tu [185] pratiyogivirahavikalpajananaaya | tatra yathaa samaanendriyasa.msargij~naanam anyaabhaavani"scayasamartha.m | tathaa 'nyad api | sati sattve 'vyabhicaritavyaarthaantaraj~naanaakaaravirahiiti na ka"scid vi"se.sa.h | 
katham iti cet | 
naatrecchaanicchayo.h saamarthya.m | yasya tu (3b3) yadanvayavyatirekaanukaaras tayor hetuphalabhaavaabhyupagama.h | yathaa bhuutalaikaakaaraniyamaat tajj~naanam anyani.sedhavikalpenaanuk.rtaanvayavyatireka.m tathaa pradiipam aanane k.sipata.h spar"saakaaramaatraniyamaad rasaabhaavaj~naanena tajj~naana.m | na hy anayor utpattau vyavadhaanaavyavadhaanavibhaaga.h | tathaa 'nupaadhike payasi pra.nihitaghraa.nasyaaspar"sanadar"sanasyaapi (3b4) vikalpa eva gandhaantaram ananubhavato 'pi gandhaabhaavaj~naanena tadaakaara"suunya.h | 
lai"ngika.m tad iti cet | 
na | vyavadhaanaabhaavaad abhyaasada"saavata.h | yatpratipattaav eva hi yanni"scayo na sa lai"ngika.h pratyak.sasiddho vaa | yathaa niila.m na piitam iti | asti ca sannihite payasi ghraa.napra.nidhaanamaatraakaaravikalpavato naasti gandha iti ni"scaya.h | tatra (3b5) gandhaj~naanaabhaavamaatrasyaasaadhanatve yadi niyataakaaravikalpaanubhavo na hetu.h | piitaabhaavaj~naanasyaapi maa bhuun niilaanubhava.h | 
atra vaa pratyak.sapauru.sam aamanato du.sparihara.m paratraapi | tad eva ca pratyak.sam ekasya ni.sedhyaapek.sayaanupalabdhir ucyate yathaa tathokta.m | 
tac ca muu.tha.m pratipattaaram adhik.rtya puurvasamayaanusaare.na dharmivi"se.se 'bhaava.m (3b6) ni"scaayayal li"nga.m | amuu.thasya punar abhaavavato 'nantarasa.m"sayavinaak.rta.h sthira evaasau ni"scaya iti pratyak.sapravartita ucyate | 
nanu na pratyak.sak.rta.h ka"scid abhaavavyavahaara.h | naapi pratyak.sam arthaabhaavani"scayena phalavad ukta.m | ki.m tu j~naanaabhaavani"scayenaiva | taddvaare.naiva tv arthaabhaavani"scayam antarbhaavayatiiti pratyak.sak.rta.h sa ucyate | 
sa ca tatsaamarthyajanmaa 'py anantara.m sa.m"sayena bhavataa (3b7) paribhuuyamaano muu.dha.m prati lai"ngika.h | na hi j~naanasyeva prakaa"saruupaniyamo 'rthasyety ad.r.s.tasyaapi sthiter avirodhaat | d.r"syaanupalabdhi.h "sara.na.m | amuu.dhasya tu vyaapakaanupalabdhi.h | d.r"syasattaayaa dar"sanavi.sayatvena vyaapte.h | etadvivecanaasaamarthyaat tu praacyo muu.dha ity eke |
tad ayukta.m | yathaa hi j~naanam aprakaa"sam anavasthaayi tathaa 'd.r"syam bahir apiiti tadvad eva (4a1) pratyak.se.naanivaaryavirahavyavahaara.m | kevala.m jaatyaiva j~naana.m d.r"sya.m | bahis tu ki~ncit katha~ncit kadaacit | tatraabhyaasavi"se.savata.h pratipattur j~naanaantarasaamaanya iva baahyavi"se.se 'pi pratyak.samaatraad eva jhagiti ni.sedhasiddhir asak.rd anubhuuyamaanaa katham apahnotu.m "sakyaa | 

[186] tattvato 'numaanasambhavaad iti cet | 
abhimatayogyataani"scayo 'pi na pratyak.sak.rta.h syaad iti yat ki~ncid etat | na ca yathokta.h sa.m"sayo bahiradhikaare.naiva | tad ayam (4a2) asa.ms.r.s.tavikalpo vaa dar"sanaatmaa d.r"syaatmano vaa vikalpasya dar"sane 'd.r.s.tir vikalpakalpanaam indriyaj~naane pratihanti ityaader avaacyataaprasa"ngaat | tasmaat j~naane 'pi kadaacid anyaj~naanasya vimar"sa.h | arthe 'py anullikhitaantaraasa.m"sayo ni"scaya iti da"saavibhaagena pratyak.sasyetarasya vaa saamarthyasthitir na tu jaativibhaagena | 
nanv

ekopalambhaanubhavaad 

ityaadinaa j~naanaantarani.sedha eva saamarthyam uktam anubhava"s caivam (4a3) eveti cet |
na yathaa hiida.m nopalabha iti pratyak.saad anubhuuyate | tatheda.m naastiity api jhagity evaabhyaasavata.h | anabhyaasavatas tu j~naanaabhaava eva ni"scaya.h | taddvaare.na tv arthaabhaava iti tadapek.sayaa "saastre tathaabhidhaana.m | evam ekaj~naanasa.msargiyatnaadayo 'pi vaacyaa.h | ata eva

vyavasyantiik.sa.naad eva sarvaakaaraan mahaadhiya

ity ukta.m | m.rdupraj~naadhikaare.na (4a4) ca sthaanasthaane.su yatna.h | tasmaat pa.tudhiya.h pratyak.saad eva ma.niruupyaadivivekavat tanni.sedhavyavahaaro 'pi durnivaara.h | na caabhaavo naama vigrahavaan yenaanyavyatireki.naa ruupe.na saak.saatkartavya.h ki.m tu vyavahartavya.h | sa caikaakaaraniyamaat pa.tunaa vyavahartum adhyak.se.na "sakya eva | ya.h punar apa.tur aapaatata.h prav.rtte 'py abhaavani"scaye sa.m"sete (4a5) sa d.r"syasyaanupalambhamaatram anus.rtya tadvyavahaara.m pravartayati yas tu tato 'py apa.tu.h sa d.r"syasyaanupalambhe 'pi sandihaano vyaapakaanupalambhena pravartate | na punar avyaamuu.thasyaanena prav.rtti.h | pratyak.saapaa.tava eva hy anumaana.m praarthyate | tatpaa.tava.m ca vikalpajananenaavasthaapyate | pa.tutaratva.m ca tatra vimar"saabhaavaat |
caarvaaka.m tu p.rthag abhaavam (4a6) anumanyamaanam eva prati pratyak.sasya ni.sedhe 'vyaapaaro dar"sita.h | 

arthasaamarthyaapek.saady 

ukte.h | na caanumaanasyeva pratyak.sasyaapi ni"scayava"saad graha.navyavasthaa | ki.m tu pratibhaasava"saat | niyataakaarataiva ca tasya tadanyaabhaavabhaasana.m | 

[187] tasmaad du.sparihara.h pratyak.sasyaabhaavavyavahaara"saktisambhava.h | prati.sedhas tu sarvatraanupalambhaad iti tu na pratyak.sapratik.sepa.h ki.m tu (4a7) li"ngaantarasya | dvaav eva vidhisaadhanaav iti yathaa | tad ayam ambhasi gandhani.sedha.h pratyak.sak.rta evaavyavadher na lai"ngika.h | 
ki.m caatra li"nga.m gandhaabhaavaavyabhicaari | j~naanakaaryaanupalabdhir iti cet | yadaa svagraahij~naana.m kaaryahetus tadeda.m yuktam api | yadaa tu pratyak.sam eva tat tadaa pratyak.sayogyasya tanniv.rttir yadi na d.r"syaanupalabdhir gha.tasyaapi[Birgit1] maa bhuut | tad ida.m pratiyogij~naanaruupataalocanava~ncanaaphalam (4b1) eva | aya.m ca vaadii yadiindriyasaadgu.nyam ani"scinvann etad aaha tadaa sann api gandhaadir nopalabhyata ity aayaata.m | atha ni"scinvann ala.m kaaryaanupalabdhyeti dra.s.tavya.m | 
parok.sasambhaavite ca kaara.naadau kaaryaadyanupalabdhi.m yatnena yojayati | samprati ca do.sale"sabhayaat pratyak.sasambhaavite 'pi sa.m"sayatiity asambaddha.m | 
tasmaat sthitam etat | yasmin vedyamaane yad ava"sya.m vedyata eva tasyaabhinnendriyagraahyasyaanyasya vaa (4b2) 'nindriyagraahyasya vaa buddhir anupalabdhi.h | saa ca vyavahaaram eva saadhayati | anyathaa pratyak.sasiddhe.h | tadartha.m ca virahaj~naanasya sthite.h sthairyasyaa"sraya ity ukta.m | na tu virahani"scayasyeti | 
yathaa ca niyatasahopalambhayor ekaj~naanam anyani.sedhaaya | tathaa niyataasahopalambhayor apiity aaha | na veti | vedye yatra hi yanmatir niyamato na syaad ity artha.h | yathaa niilam idam aniila.m na bhavatiiti | atraapi vyavahaara (4b3) eva saadhya.h | etena parasparaparihaarasthitilak.sa.no virodho vyaakhyaata.h | 
nanu yasmin vedyamaane yanmatir niyamena bhavitu.m sambhaavyata ity anenaiva gatam etat | a.t.r"syo 'pi hi taadaatmyena ni.sedhyamaano d.r"syatayaa sambhaavita eva ni.sidhyate | anyathaa d.r"syaad.r"syatayaa svayam eva bhedaabhyupagamaad iti kim anena p.rthagvacaneneti cet | eva.m tarhi na vaa (4b4) syaad ity ayam abhaava.h pradhva.msalak.sa.no vyaakhyaayate | prav.rttaa 'pi yanmatir yatra vedye sati niyamena nivartata ity artha.h | niyama"s ca sattaabaadhane 'bhaava eva yukta.h | yathaa neha "siitam agner iti | etena sahaanavasthaanalak.sa.no virodho vyaakhyaata.h | nanv andhakaare niyamenaanupalambha iti naava"sya.m viruddhaparigraha iti cet | naikapratipattrapek.sa.m lak.sa.nam (4b5) etat ki.m tu saamaanyena | asti ca niraalokasyaapi ruupasya dar"sana.m kai"scit | tenaapi vaa sambhaavyam a~njanavi"se.saadineti sattocchede tu niyama evety ado.sa.h | nanv atraapi "siita.m yadi syaan naagner ekaruupaniyataa pratipattir iti katha.m puurvato vi"se.sa.h | naiva.m spar"sanaagamye ni.sedhasyaabhimatatvaat | tarhi prav.rttaa 'pi "siitasya buddhir agnau vedye sati niyamaan niv.rtteti (4b6) pratyetum a"sakya.m | anyadaitatpratiiter 

[188] vivak.sitatvaat | tarhi praagg.rhiitavirodhasmara.navyavahitavyaapaaratvaan na pratyak.sasya prav.rttito 'bhaavani"scaya.h syaat | 
maa bhuut kevala.m vyavadhaane 'pi tathaaviruddhabuddhir evaabhaavani"scayaa"nga.m naanyamaatrasyety anupalabdhivyavasthaanibandhanasya na k.sati.h | 
na ca vyavahaaramaatrasaadhanam atraapi sammatam ity aaha | saapek.saa tu paraa sm.rtaav ata ihaabhaavo 'pi (4b7) saadhya.h | tatsiddhau ca tanni"scayasthitilak.sa.no vyavahaaro 'pi na punas tanmaatram ity artha.h | 
tathaa hetuvyaapakanihnave | abhaavo 'pi saadhya (48) iti vartate | yathaa neha dhuumo 'gner abhaavaat | neha "si.m"sapaa v.rk.saabhaavaat | na hy atraagniv.rk.sayo.h pratiyogipratyak.samaatra.m puurvaprav.rttataadaatmyatadutpattisambandhabodhasmara.nanirapek.sa.m dhuuma"si.m"sapayor abhaavani"scaya.m prasavati | tato 'traapy abhaavasaadhanavyavahaarasiddhi.h | 
(5a1) ta etarhi ni.sedhahetava.h | svabhaavaanupalabdhi.h | kaara.naanupalabdhi.h | vyaapakaanupalabdhi"s ceti | tathaa vidhisaadhanau dvaav iti (35)pa~ncahetava.h prasaktaa.h | 
na | anupalabdhisaamaanyaa"srayaad ekatvaat | 
api ca | anupalabdhi.h svasyaaparasyaaparaa | kaara.navyaapakayo.h svabhaavaanupalabdhir eva | aparasya kaaryasya vyaapyasya vaa 'paraa kaara.naanupalabdhir vyaapakaanupalabdhi"s cocyate | yathaa hy (5a2) anyapratyak.sam evaanyasyaanupalabdhi.h | tathaa kasyacit svabhaavaanupalabdhir eva kaaryavyaapyaapek.sayaa kaara.navyaapakaanupalabdhir ucyata iti na vyapade"sabhedaad vastubheda.h | tasmaat svabhaavaanupalabdher eva ni.sedha.h sarvasyeti trayam eva li"nga.m | 
etena kaaryasya svabhaavaanupalabdhir eva samarthakaara.nasya kaaryaanupalabdhir upalak.sitaa dra.s.tavyaa | hetu"sabdasya vaa li"ngaarthasya vyaakhyaanaat | yathaa (5a3) nehaapratibaddhasaamarthyaani dhuumakaara.naani santi dhuumaabhaavaad iti | 
katha.m tarhi naatra tu.saaraspar"so 'gner iti vyaapakaviruddhopalabdhisa"ngraha.h | atraapi vyaapakasya hi "siitasya viruddhadahanopalabdhiruupaa yaa svabhaavaanupalabdhi.h saa vyaapyasya tu.saaraspar"sasya vyaapakaviruddhopalabdhir ucyata iti na do.sa.h | yady api ca vyaapakaanupalabdhir api (5a4) saa vaktu.m "sakyaa tathaa 'pi viruddhapratiyogipratiitiruupataapratipaadanaartha.m tathaavyapade"sa.h | eva.m kaara.naviruddhopalabdhyaadayo vyaakhyeyaa.h | sarvatraabhaava eva saadhyo 'dhyak.se.naasiddhe.h | taddvaarakas tu vyavahaara iti |
nanu viruddhopalabdhyaadau katham anupalabdhivyavahaara.h | 
uktam atra pratiyogyupalabdhir evaanupalabdhi.h pratiyogii ca dvividha eva | tatra yadaa viruddha.h (5a5) pratiyogii tadaa viruddha"sabdaprayoga upalabdhi"sabdam eva prayojyam upapaadayati | "se.se tu pratiyogini 

[189] gamyamaane svabhaava"sabdo d.r"sya"sabdo vaa prayujyamaana.h prati.sedhyaapek.sayaa 'nupalabdhi"sabdena vyapade"sayati | tad ekatropalabdhitva.m gamyam anyatraanupalabdhitva.m | tattva.m tv ekam eveti na do.sa.h | 
yadaa ca viruddha.h pratiyogii dvitiiyasya ca (5a6) parok.sasyaiva ni.sedhas tadaa tasyaapi naava"sya.m pratyak.sam evaanupalabdhi.h ki.m tv anumaanam api | viruddho hi svasattayaa parasattaam apanayan pratiyogii mata.h | na ca parok.so 'pi tathaabhavan kena vaaryate | niyatasahopalambhe tu pratiyogini pratyak.sayogyasyaiva ni.sedha iti tasyaava"sya.m pratyak.saapek.saa | na hy anumiiyamaane prade"se gha.to yadi bhaved upalabhyetaiveti saamarthya.m pratyak.saayogaad (5a7) anumaanasya caarambhaniyamaabhaavaad iti katha.m ni.sedha.h | 
yady eva.m vikalpamaatraad aprati.sedha iti cet | 
na tatraapi vikalpaakaare vedyamaane bahir apy abhimatade"sam indriyasaamarthyaanapaaye 'nubhuuyetety ucyate | na tu vikalpaniiye baahye vikalpyamaane dvitiiyam api vedyeteti "sakya.m | vikalpaniiye 'pi baahye vikalpyamaane tadde"sam aparam upalabhyetaiveti ki.m na syaat | na hi (5b1) pratiyogij~naanam anyasya d.r"syataaropanibandhana.m | api tv abhaavani"scayotpaadanimitta.m sattvavastutvaat | tac ca vikalpasyaapiiti ko vi"se.sa.h |
atha pratipattranurodha.h | ekaj~naanasa.msargi.no 'py anurodha.h saadhur iti | 
naiva.m jale gandhasyaanale rasasyaapi vaayau ruupasyaapi "se.samaatropalabdhau vaa abhaavavyavahaaramaatradar"sanaat | tatra vaa j~naanakaaryaanupalambhavaade 'nyatraapi sa eveti kim ekaj~naanasa.msargi.naa | 
kaaryaanupalabdhyaa samarthasyaiva (5b2) ni.sedha iti cet | 
gandhaadis tarhi sann api niiraadaav indriyavaigu.nyaan nopalambhya iti mahad eva "saastrapari"sramaphala.m | sa hi vaigu.nyasya kaara.naanupalambhe 'pi yogyaadibhir abhibhava.m sambhaavayan sa.m"sete | bhuutale tu tatk.rtaabhuutadar"sanam indriyapaa.tave 'pi sambhaavayan ki.m na sa.m"sete | tasmaad abhyaasada"saayaa.m taadavasthyasthityaiva vyavahaara.h | 
nyaayanaathasya tu na vyavahaaram anuv.rttya (5b3) paryanuyogo visargo vaa ki.m tv etaavatyaam api gatau naasmallak.sa.nak.satir iti dar"sayitu.m prau.thiva"saat | yathaa sarvacittaasarvabodhani"scaye 'pi sa eva sarvaj~na iti | 
vyavahaare ca yathaikaj~naanasa.msargi.na.m pa"syatas tathaa 'nyam api pratiyoginam abhaavani"scayo d.r.s.ta.h saadhaara.no 'visa.mvaadii ceti naikaj~naanasa.msargigraha.h | vikalpa"sara.naavasthaayaa.m ca (5b4) tadaakaarasa.mvedanam evaanyani.sedhasaadhana.m yukta.m | tathaivaabhyaasena 

[190] pratyak.sasaamarthyadar"sanaat | tad evam viruddhasya parok.sasyaapy upalabdhir anumaanaatmikaa 'bhaavam itarasya saadhayati | yathaa neha "siita.m dhuumaad ity eva.m vyaapakaviruddhakaaryopalabdhir dra.s.tavyaa | yathaa neha tu.saara.m dhuumaat | etac ca sa"nkalayya prayogakaale vyaakhyaana.m | vastutas tu (5b5) na "siitam agner ity eka.h prayoga.h | tadasiddhiparihaaraaya tu | asti caagnir atra dhuumaad ity apara.h | tathaa na tu.saaram agne.h | vyaapakasya hi viruddho viruddha eva | agni"s ca dhuumaad iti | "se.sam apy evam uuhya.m |
yadi kaara.naade.h svabhaavaanupalabdhir anyasya kaara.naadyanupalabdhi.h paryudaasaruupaa | katha.m tarhi nirupaakhye.su | yathaa na vaktaa vandhyaasuta"s (5b6) caitanyaabhaavaad iti | 
tatraapi buddhipratibhaasasyaiva caitanyaviyuktatvena sa.mvedana.m vyaapakaanupalabdhiparyudaasa.h | vakt.rtvavyavacchedena ca sa.mvedana.m | vyaapyaabhaava.h | 
svabhaavahetuparyavasitaa"s ca sarvaanupalabdhayo ni.sedhasaadhanaadhyavasaayaac ca bhedena nirde"sa iti na do.sa.h | 
tathaa 'py uktena krame.na saak.saad eva svabhaavaanupalabdhir ni.sedha iti katham aacaaryapaadai.h (5b7) paramparayaa 'bhidhaanaad aupacaarika.h k.rta iti cet | 
ni.sedhyasyaiva yadi d.r"syaanupalabdhir ni.seddhraa vivak.sitaa tadaupacaarika.h | yadi tu parasyaapi tadaa mukhya iti ko virodha iti 
kevalam aupacaarikakathane ki.m prayojanam iti syaat | 
tatraapi d.r"syasyaiva ni.sedho yathaa "sakya.h syaan naanyasya sarvaj~naviitaraagaade.h pradhaanapuru.sasyeti kaaryatas tatraantarbhaava.h | tattvatas tu tasya (6a1) tadanyasya vaa yathoktasyaanupalabdhi.h saadhiketi ||

|| anupalabdhirahasya.m samaaptam||
