[191,1-199,7]|| sarva"sabdaabhaavacarcaa ||

[191,3] iha sarva"sabdaabhaavasaadhane j~naanakaaryaanupalabdhim eke pramaa.nayanti | ekaj~naanasa.msargivirahaat kila neha svabhaavaanupalabdher avasara.h | 
[191,4] tathaa hi trayam ava"syam asyaam abhidheya.m gha.taadimatpratik.sepe.na vi"se.sa.na.m svabhaava.h phala~n ceti | tatra d.r"syavi.sayavi"se.sa.nava"saat pi"saacaader (6a2) aprati.sedha.h | ekaj~naanasa.msargivedanasvabhaavatvena ruupaj~naanaad rasasya | naapy abhaavapak.sado.saanu.sa"nga.h | vyavahaaraphalatayaa ca pratyak.sasiddhir upasa.mhitaa |
[191,7] saa ca pratiyogij~naanaa"sraye saty upapadyate | tad eva pratiyogyantaraabhaavanaantariiyakatayaa tadabhaavavikalpajananasaamarthyaat saadhana.m bhavet | tato muu.tha.m prati tadaatmikaanupalabdhir abhaavavyavahaarasaadhaniiti (6'a1) yuktam |
na ca sarva"sabdaabhaave saadhye ka"scid ekaj~naanasa.msargii labhyata iti naatraavakaa"sas tasyaa.h | sa tu "sabdaraa"sir abhimataprade"se vidyamaanas tadaa j~naanakaaryam anaarabhyaasitu.m na samartha iti kaaryaprati.sedhe 'pi nirvi"se.se.naiva sattaa prati.siddhaa bhavatiiti bhaava.h | 
[191,13] atra cintyate | na taavat dhvanir ity eva "srava.nam vadhirasyaapi prasa"ngaat | tasmaad indriyapaa.tavasahak.rtasyaiva "sabdasya (6'a2) "srava.naj~naanajanakatvam | tac ca "srava.napaa.tavam ekaj~naanasa.msargivirahe duravadhaaram | ata eva prade"sapratyak.saapek.sayaa gha.tani.sedha.h | tato hiindriyagu.na.m ga.nayan gha.taaparaadham evaanupalabdher avadhaarayati | 
[191,16] na ca manaskaaravat svasa.mvedanasiddhir indriyasya ja.tatvaat | naapiindriyaantaragamyatvam | atiindriyatvaat | kaarya.m punar upalabdhir evaasya | tatsiddhau ca kaaryaanupalabdher (6'a3) evaasiddhi.h | asiddhau siddham anaikaantikatvam | na hi vi.saye saty apiindriyado.saat sa.mbhaavyamaano 'nupalambhas tadabhaavaniyato naama |
[191,21] naabhaava eva "sabdasya tajj~naanajananayogyas tu naastiiti bruuma iti cet | 
seya.m kuvaidyav.rttir aayaataa | prathama.m praagalbhyagarbham abhimatapratikara.nam abhyupagamyopaayabuddhyopanyastasyaanupaayasya pare.na (6'a4] tattvapratipaadane k.rte pa"scaad asaadhyatvagho.sa.naat | sarvathaa 'bhaava eva hi jij~naasite kaaryaanupalabdhir iya.m saadhanam uktaa | na tu j~naanajananayogyataavirahajij~naasaayaam | tad yadi pramaa.nabhra.m"sa eva katha~ncij j~naata.h | prameyabhra.m"sas tu kima"ngaa"ngiikriyate | 
[192,1] vara.m ca pramaa.naantaram eva m.rgyataam asaadhyataiva tu kasmaad avaghu.syate | na hi "sakyam avadhirasyaa"s.r.nvata.h (6'a5) sannihitabheriiravaadyabhaava.h pratik.septum | vadhiraavadhirayor avi"se.saprasa"ngaat |
	sati "srutik.rto 'sti vi"se.sa.h praak pa"scaad iti cet | naivam | yadi hi praagavasthaata.h "srava.na"saktyaanirvi"se.sa.h e.sa.h | katham a"sruti.h sati "sabde | anyathaa praag api na syaat | atha visad.r"saavastho 'pi sa.mbhaavyate | "srutaav api na "sraddhaatavyam asya viplavasya (6'a6] sa.mbhaavyamaanatvaat | tatraa"srava.nam abhuuta"srava.na.m veti na vi"se.sa.h | 
	ante kuta.h "saktiviparyaya iti cet | madhye kutas tadabhaava iti samaanam | tasmaad apak.sa evaaya.m sann api "sabdas tadaa na "sruta iti | kevala.m kim atra pramaa.nam astv iti cintaayaa.m kaaryaanupalabdhir anaikaantikiity uktam eva | "srava.napaa.tavasya duravadhaaratvaad iti | 
[192,11] nanu katham etad duravadhaara.na.m d.r.s.ta"srava.napaa.tavasmara.nabalavata.h (6'a7) "srotu.m prav.rttasya | k.sa.nikatve 'pi hi visad.r"sasahakaaripratyayaantaravirahe visad.r"sada"saasa.mbhavaabhaavaat | indriyavikaarakaari.no hi pratyayaa dhaatuk.sobhaprahaaraadayo nir.niita"saktaya.h svasantaane santaanavyaakuliibhaavahetava.h suupalak.saa eva | anupalak.sitaas tu svaprabhavabheda"sa"nkaa katham iva k.samante | suuk.sma.m tu prabhaavavato 'dhi.s.thaanaadivikaarakaara.na.m (6'b1) "sa"nkamaanasya "srava.ne 'pi ka aa"svaasa.h | tasmaad anupalak.syakaara.naarabdhadi.nmohalak.sa.nendriyabhraantidar"sane 'pi prasiddhakaara.naanupalak.sa.naan nendriyaa.naam ataadavasthyavyavasthaa yathaa anyathaa tatpratyayaanaa.m bhramatvaprasa"ngaat tathaadyaapi ki.m na ga.nyate maabhuut sarvasa.mv.rttivilopa.h | 
[192,19] abhyaasada"saasattisamaa"srayas tu samaana.h | na hi vadhiravarasyaabhiropaaruu.dha"srava.nabalasyaapy a"srava.ne (6'b2) 'bhaavani"scaya.m bruuma.h balani"scayasyaivaabhaavaat | tadvad anyasyaapy akalitabalasya | atyantaabhyaase hi sakalarajaniisuptaprabuddhaanaam adar"sane 'pi tadavasthaasa.mvedinaam avipariitavyavahaarav.rttidar"sanaat ka.h prastaavo jaagrata.h svaatmany anyathaatva"sa"nkaayaa.h |
	tasmaad ataadavasthasya tadvyavasthaayaa vaa ni.sedha.h prasiddhakaara.naabhaavaat tadupalak.sa.naabhaavaad vaa | 
	yadi (6'b3) dar"sana"srava.naadaav abhyaasada"saapek.sayaadhyak.satvanibandhana.m taadavasthyam icchataa sa.mv.rtivyavasthite nendriyataadavasthya.m saamagriipratibuddhabuddhitaadavasthya.m vaa saadhaara.na"saktyapek.sayaa svasa.mvedanam eva vaa "sara.nam aasthiiyate | tad evaa"srava.nada"saayaam apiiti katham anekaanta.h "sabdaabhaave | 
	nanu j~naanaatmany eva svasa.mvedanam (6'b4) iti cet | na |

[193] 	ekaadhimok.savi.saye.sv ekakaaryopayogi.su |
	ekadhii.h sarvavi.sayaa sthitaa nirbhaagavarti.su ||

	pa~ncaskandhe.sv apy aham ity eko 'dhimok.sa.h | bhaa.sa.naadaav ekasminn arthe parasparopaadeye copayoga.h | gha.taadisa.mj~nake tu ruuparasaadau prasiddho 'ya.m nyaaya.h | anyathaa vyavahaaraayogaat |
[193,5] nanu na (6'b5) "sariirapratyak.sa.m buddhim anveti | evam etat praatisvikaruupaapek.sayaa ruuparasaadivad eva | saamaanyena tu g.rhiitvaikadhiivi.sayatvam ucyate yaavan na nirbandho vivecane | vivecane tu p.rthakpramaa.nam uktam | tena pratyak.sa"s caitro na ca buddhir adhyak.seti dvitayam aviruddham | ata eva tadavastho 'ham iti vikalpo 'pi (6'b6) sa.mvedanaanusaarii sarvavi.saya eva |
[193,9] bhraantir iyam iti cet | na | baadhakaabhaavaad bhraantyasiddhe.h | tasmaat puurvapratiita"srotra"saktes tadavasthaani"scayasa.mbhavaad a"sruti.h "sabdasyaivaaparaadhaad iti j~naanaabhaavenaapi tadabhaavasiddhir aikaantikiiti na prak.rtavyaaghaata.h | iyaty eva tarhi svabhaavaanupalabdher (6'b7) lak.sa.nasaamagriiti kaaryaanupalabdhisa.mj~naakara.ne ko 'rtha.h | pratyayaantarasaakalya.m svabhaavavi"se.sa.m caapannasyaiva "sabdasyaanupalabdhyaa ni.sedhaat | tathaapy anyasa.mj~naayaa.m gha.tani.sedhe 'pi ko ni.seddhaa kevala.m gha.tavat "sabdasyaapi d.r"syaanupalabdhyaapi ni.sedha.h saadhyo jaata ity ucyate | tatraikaj~naanasa.msargisa.mbhavaad yukta.h tayaa ni.sedha iti cet | 
	tatraiva (6a3) taavad ekaj~naanasa.msargi.na.h kim apek.sayaa | ruupadar"sane hi rasasya viprak.r.s.tade"satayaa 'nupalabdhilak.sa.napraaptatvaad evaaprati.sedha.h praapyakaaritvaad ghraa.narasanaspar"sanaanaam | uktena ca krame.nendriyataadavasthya.m siddham iti kim ekaj~naanasa.msargyapek.sayaa | naivam indriyaatiriktasyaalokasya tatraapek.syatvaat | sa hi bahi.rsulabhakaara.naadhiinopajanaapajanadharmako na svaatmataadavasthyasaadhya (6a4) iti tadartham ekaj~naanasa.msargo 'pek.syamaa.na indriyasaadgu.nyaj~naane 'pi sahaayiibhavi.syati | 
	eva.m yatraalokanirapek.saiva graha.na"saktis tatra na ki~ncid ekaj~naanasa.msargyapek.sayeti siddham | tac ca naama kvacit saadhane 'pek.syate yadantare.na virodhaasiddhisandehe.sv anyatamado.saasatti.h | na ca dvividhopalabdhiyogyataapannasya kvacid (6a5) anupalabdhyaa ni.sedhe saa 'sti yena sa.msargii niyatam apek.syeta | yatraapy ayam apek.syate | tatraapi aalokaapek.sapratipattino vastuna.h prati.sedhe vi"se.sa.naasiddhiparihaaraartham eva | na caitaavataa sarvatra tadapek.saa | na hi vinaa"sa.m praty anapek.saa vyaaptisaadhanii sarvatra k.sa.nabha"ngasaadhane 'pi svabhaavahetaav apek.syate |
	[194,3] yadi caayam apek.sya eva kima"nga d.r"syavi"se.sa.nena (6a6) kenacid ekaj~naanasa.msargino d.r"syatvaavyabhicaaraat | na hi pi"saacasya kenacid ekaj~naanasa.msarga.h 
	eka evaartha ubhayathaapiiti naikaprayoge 'nyaprayojanacarceti cet | 
	na saamaanyavi"se.sabhaavena bhedasyaavyaktatvaat | sa.msargo hi na vi"se.sa.na.m vyabhicarati | vi"se.sa.namaatra.m tu ta.m vyabhicaraty eva | ata eva vi"se.sa.nasiddhaye sa.msarga upaniiyate na tu vi"se.sa.na.m sa.msargaak.r.s.taye (6a7) prabhavati "sabde 'pi prasa"ngaat | tathaa ca pak.sak.saya iti ka.h "sramasyaartha.h | tasmaad ekaj~naanasa.msargo naama prak.rtodaahara.naapek.sayaivodghu.syate | na svabhaavaanupalabdhau sarvatraapek.syatvena ||
	[194,10] prastute hi kalasaprati.sedhe saa dig astu savi"se.sa.nasiddhyai | nopalabdham upalabhyam itiiyallak.sa.na.m khalu nijaanupalabdhe.h | tathaa ca lak.sa.ne prayoge copalabdhilak.sa.napraaptaanupalabdhimaatropanyaasa.h | "saastre viparyayabaadhopadar"sane ca pratyayaantarasannidhau svabhaavavi"se.savata.h sattve 'nupalabdher asa.mbhava.h khyaapyate | anyathaa prayojakam a.m"sa.m sa.msargam eva sarvatra dar"sayet vi"se.sa.navat | taadaatmya.m tu d.r"syatvam abhyupagamyaiva ni.sidhyata iti vi"se.sa.nasyaanuktimaatram na punar aprayojakatva.m vyaapter iva vidu.si | anvayoktivi"se.se vaa vyatirekasya | tasmaat nyaayanaathasyaapi naava"syam ekaj~naanasa.msargivyapek.saabhipraaya.h svabhaavaanupalabdhau |
	[194,17] api caiva.m kaaryaanupalabdhaav eva sarvasa"ngraham aacak.siita svabhaavaanupalabdher api tadekade"satvaat | sarvapramaa.nasa"ngrahavyavasthaa.m ca kaaryaanumaane kuryaat svasa.mvedanaad anyatra |
	[194,19] tasmaad indriyaj~naanavi.saye na kaaryaanumaanavyavasthaa yathaa tathaa tadag.rhiita ity eva kuta.h kaaryaanupalabdhivyavasthaapi "saastrakaarasya | yathaa hi pratyak.savyavasthaavilopabhayam ekatra tathaanyatra svabhaavaanupalambhasya | yathaa vaa 'pratyak.se kaarya.m li"ngam tathaa 'pratyak.sayogya eva tadanupalabdhir iti samaanam | 
	yathaa vaayam eva bhagavaan j~naane j~naanaantaraabhaavam api d.r"syaanupalabdhyaa vyavahaarayati | yad aaha; 

	d.r"syaatmano vaa vikalpasya dar"sane 'd.r.s.tir 
vikalpakalpanaam indriyaj~naane pratihantiiti 

	tadaa ka ekaj~naanasa.msargii | ki.m caivamabhyupagame kaaryaanupalabdher apy asiddhir iti prak.rtamatahaanir eva | na hi j~naanakaaryasyaabhaava.h kaaryaanupalabdher eva boddhavyo 'navasthaaprasa"ngaat |  svasa.mvedana.m caikaakaaraniyatam anyaabhaavani"scayam aak.sipty eva kevala.m vimata.m prati yadi syaaj j~naanaantaram anubhuuyeteti d.r"syaanupalabdhir eva "sara.na.m vyavahaare baahyavat | vi"se.sa.naanuccaara.na.m tu syaat | na tv anyaa gati.h | sa.msargaapek.saayaa.m ca saapi naastiiti sandigdhaasiddho hetu.h | tasmaad anupalabdher ekaj~naanasa.msargaapek.saaniyamam anulla"nghya vartitum a"sakyam |
	[195,4] bahir apek.sayaa niyamo veti cet? na tatraapi nibandhanaabhaavaat | yad dhi saamarthyam antas tadatikrame tasya bahir api laabhasa.mbhave ki.m na sad.r"sii sthiti.h | vicitro hi vi.sayasvabhaava.h | tatra svaatmaa taavat pratyak.siibhaave yogyataamaatram apek.sate | "sabdagandharasaspar"satamisraalokaas tu manaskaaraatiriktam indriya.m gha.taadisannive"sinas tu ruupavi"se.saa.h prakaa"sam api praaya"sa.h | tathai.saa.m vidhaav upalabdhir iva svabhaavasyaanupalabdhir api ni.sedhe ki.m na bhinnaam eva saamagriim apek.seta |
	[195,10] tatraadye yathaa nendriyataadavasthyenopayoga.h tathaa madhyamiiye.sv api naikaj~naanasa.msargi.naa | anyaatiriktaapek.si.nas tadapek.saa yujyate 'pi | tato yathaa yadi buddhi.h syaad upalabhyetaiva kim indriyataadavasthyaapek.sayeti saamarthyam tathaa yadi syaad rasaadis tadavasthendriye.na mayopalabhyetaiva kim ekaj~naanasa.msargi.neti "sakyam eva | tasmaad bahir api niyamasa.mbhaavanaa 'tiduuraivaabhyupagame vaa j~naane 'py apek.seta |
	[195,15] tatraapi sa.mvedanaikapratyak.saapek.saikaj~naanasa.msargo 'stiiti cet | 	nanu na sa.mvedana.m naamaika.m pratyak.sam asti dharmamaatrasya tasya pratisva.m bhedaat | saamaanyam aa"srityaikaj~naanasa.mj~nayaa tu paritu.s.tau bhinnendriyagraahyayor api svasa.mvedanendriyaj~naanavi.sayayor api vaa prasa"nga.h | yayo.h sator anyonyapratyak.saavyabhicaaras tatreya.m vyavastheti cet | ruupayor api naaya.m niyama.h | prade"sapi"saacayor adar"sanaat | vi"si.s.tayor asty eva | na ca saamaanyaaparaadho vi"se.sam aaskandatiiti cet | evam api "sabdaakaa"sayo.h "sabdamanaskaarayor vaa prasa"nga.h | na hy aakaa"sapratyak.sa.m manaskaarasa.mvedanapratyak.sa.m vaa sattve "sabdasya pratyak.sa.m vyabhicarati | vyabhicaare puna.h kaaryaanupalabdher anekaantaprasa"nga.h | tasmaad avyaapakam ekaj~naanaapek.sa.nam anyasyaapi ca sulabham ity ala.m vimatyaa |
	[195,24] api caaya.m cittayor ekaj~naanasa.msargo 'puurva eva mukhyasyaabhaavaad gau.nasya caikaayatanasa"ngrahaabhaavaat | upalak.sa.nam ekaayatanasa"ngraha iti cet | ekaj~naanasa.msarga eva ki.m nopalak.sa.nam aakhyaayate | prak.rtagha.todaahara.naapek.sayaa tu dvayam apy etad uktam ity anabhinive"sa.h | 
[196] yathaa hy ekaayatanasa"ngrahe.naanyonyapratyak.saavyabhicaara upalak.syate tathaikaj~naanasa.msarge.naapi pratiyogimaatraapek.saiveti yujyate | 
	ka"s ca kasya pratiyogii | yayor ekaakaaraniyata.m pratyak.sam itaraabhaavani"scayam upapaadayitu.m "saknotiiti | kayo"s caivam anupalabdhi.h | yayor ekapratyak.sam aparapratyak.saavyabhicaari | tayor hi sator naikaruupaniyataa pratipattir asa.mbhavaat | tatas taavat yo vi"si.s.takaalade"sada"saasantaanaapek.sayaanyo 'nyasya pratiyoginau vyavasthaapyete | sa d.r"sya.h sa.mvittilaabhalak.sa.ne 'yogas tayor iti k.rtvaa | ata eva tayor ekaakaaraniyata.m vedanam anyasya prati.sedhavikalpam upapaadayitu.m "saknotiiti taad.r"saam abhaava.h pratyak.sasiddho 'bhidhiiyate | tam eva ni"scaya.m muu.tha.m prati pratiyogyupalambhasvabhaavaanupalabdhir upalabdhiyogyataa yugayogina.h sa.mbhavantii vyaahaaravyaahaaraav api saadhayatiiti taavataivetaramatapratik.sepe.na svabhaavaphalayor api parini.s.thaasiddhau kim ekendriyagraahyataapek.sopagrahe.na |
	[196,12] aya.m hi pratiyoga ekenaanekena vendriye.na graahyayor arthayor j~naanayor j~naanaarthayor vaa saadhaara.no 'bhaavasaadhane ca nirapavaada iti kas tadanurodha.h | yathaa hi bhuutalakalasayo.h j~naanayor vaikaruupavedanam anyapratyak.saavyabhicaaritayaa tadabhaavani"scayotpaadane paryaaptam tathaa paanakapaanakarma.ni dvayam upalabdhavatas taadavasthyasa.mvedina.h pradiipakavalane spar"samaatropalabdhii rasaabhaavani"scayajanane | 
	svavikalpaakaaramaatrasa.mvedana.m vaa sannihitaspar"saabhaavaavasaayasaadhane "saknoty eva | na hi tadvikalpavedana.m tadaa sata.h spar"sasya pratyak.sa.m vyabhicarati | na caanyonyapratyak.saavyabhicaaraad anyad anyatraapi dvitiiyaabhaavani"scayotpaadanasaamarthya.m naama | naapy abhaavani"scayotpaadanasaamarthyaad arthaantaram abhaavapratyak.siikara.na.m naama | na hy asau vigrahavaan yata.h saak.saatkartavya.h | 
	yadaa ca paryudaasena pratiyogy evaabhaavas tadaa tv asya mukhyaiva pratyak.sasiddhir iti yukta.m sarvatra vyavahaaraphalatvam | na caaya.m pratiyoga.h svabhaavaadiviprakar.si.naa.m kenacid asti yena kasyacit pratyak.sa.m tadabhaavavibhaavanaaya prabhavet | na caiva.m niv.rttimaatram anupalabdhir ukta bhavati | 
	bha.t.tas tu paryudaasapak.se 'pi yathokta.m pratiyoginam anapek.syaanyamaatrasyopalabdhim anupalabdhi.m pramaa.nayatiiti tanmate yukta.h pi"saacaadipratik.sepa.h | ruupadar"sinas tu rasas tadde"saviprak.r.s.ta eva | na tena pratiyoga.m yathoktam aavahati | rasanaagrasa"ngii tu naabhaavam anupalabdhau vyabhicarati 
[197] iti na do.sa.h ka"scit | ata eva kaaryaanupalabdhyaadiinaam saak.saad ak.sama.h svabhaavaanupalabdhau antarbhaava.h paramparye.nocyate | taad.r"sasya pratiyogasyaabhaavat |
	tasmaad upalambhayogyataapraaptasyaanupalambha ity eva d.r"syaanupalabdher lak.sa.nam | saa ca yathoktapratiyogyupalambharuupatayaa siddhasyaabhaavasya vyavahaarikasyaivaavati.s.thata iti na nyaaya"saastrayor uparodha.h | ekendriyagraahyopanyaasas tu gha.taadyudaahara.naapek.sa eva mantavya iti sthitam | tatra yadaa taavat timiraalokasa.mj~nite aakaa"saprade"se d.r"syamaane devakulaadau vaa bheryaader evaabhaava.m pratipadyate tadaa tad eva tadekaakaaroparaktaj~naanavi.sayiibhavajj~naana.m vaa taad.r"sa.m niyatapraaptikapratyak.sodayasya ni.sedhyasya tajj~naanasya vaa paryudaaso 'nupalabdhi.h | avyaap.rtacak.sus tu rasaadis tajj~naana.m vaantato manaskaaraakaaro j~neyaparyudaasa.h | tatsa.mvedana.m ca paryudaasa.h |
	na hi tad api "sabdapratyak.sodayavinaak.rtam upapadyate pa.tu"srava.nasya | nirvikalpakasya tu na ni.sedhe 'dhikaara.h | kevala.m yaavadde"sasa.mbaddhasya dhvaner adhyak.sa.m na vyabhicarati rasaadipratyak.sa.m vikalpaakaarasa.mvedana.m vaa taavadde"sa"sabdaapek.saiva paryudaaso vaktavya.h anya.m prati pratiyogasyaanyonyapratyak.saavyabhicaaralak.sa.nasya vaktum a"sakyatvaat | tata"s ca puurvavat pratyak.sasiddhir abhaavasya | vyavahaara"s ca phala.m d.r"syaanupalabdher eva "sabde 'piiti siddham | 

ekadhiivirahe 'py asyaa vyaapaaraanuparodhata.h |
anaak.r.s.ter ani.s.tasya pratiyogisamaa"srayaat ||

iti || aalokaadisamagraadhigataye janmaadhikavya~njakaapek.se suucita ekadhiiparicayo "sabdapradiipaadi.su | ki~ncit tu "srutad.r.s.tapuurvimanasas taad.rgd.r"sa.h sa.mvedo 'nye.su svaanupalabdhir eva hi svaadyaakaara"suunyaanyadhii.h ||
naak.sasya siddha.m yadi taadavasthya.m "saktina.m kaaryaanupalambhanasya | ak.sasya siddha.m yadi taadavasthya.m phala.m na kaaryaanupalambhanasya ||

[198]ava"syaapek.sa.niiyatve svabhaavaanupalabdhi.su |
sa.msargasya katha.m siddhir j~naanakaaryad.r"so 'pi va.h ||
baahya evai.sa niyamo yadi tatraapi ki.mk.rta.h |
prade"samaatrayogyatvaac citraa hi vi.sayasthiti.h ||
anaalokasya dhiir yadvad baadhaa naanuktabhedikaa |
sa.msargi.nam anaad.rtya tathaa baadhaat tu kutracit ||

tasyaastu ruupa.m pratiyogi vastuvij~naanam eveti na bha.t.tabhiiti.h | tathaa hi so 'pi pratiyogibhaavo mitha.h samak.saavyabhicaara eva ||

tata evaikavij~naanam anyaabhaavavikalpak.rt |
naabhaavabodhyo 'dhyak.se.na tatk.rtaan ni"scayaat para.h ||
yathoktapratiyogitve saty eva k.samam ak.sajam |
tadabhaavaavasaayaayetiid.r"sii vastuna.h sthiti.h ||

nanu pratiyogyevaikaj~naanasa.msargii saak.saad ekaj~naanasa.msargasyaabhimatatvaan mukhyatayaa saakaarasviikaaraat | tata.h saamarthyaad eka"sabdo 'vyabhicaaramaatropalak.sa.natayaa 'vati.s.thate | pratyak.saikajaatyapek.sayaa caikav.rttir eva | na caiva.m sa.mj~naamaatram tathaa ruu.dhadar"sanaat yathaiko briihi.h sa.mpanna.h subhik.sa.m karotiiti | tena yatraapy ekaj~naanasa.msargi.ni d.r"syamaana iti ucyate tatraapy anyonyapratyak.saavyabhicaari.niity ayam evaartha.h | ekaayatanabhaava eva tuupalak.sa.natayaa prak.rtaapek.satayaa vyaakhyeya.h yathaa prade"sas tajj~naana.m caanupalabdhir iti |
tata"s ca svabhaavaanupalabdhau pratiyogisamaa"sraya ity ekaj~naanasa.msargasamaa"sraya evokto bhavatiiti katham avyaapakam ekaj~naanasa.msargitva.m naama | satyam evam | pratiyugasitaikadhiisthitir yadi bhavate pratibhaati kaa k.sati.h | nanu sakalakalaapasa.mh.rta.m svayam ad.r"so 'stu ni.sedhana.m dhvane.h ||
[199] anyonyapratyak.saavyabhicaarasya kenaapi dhvanaav api sa.mbhavaat itarasya tu pratiyogina.h ayogaat | pratiyogaparyavasitam ekaj~naanasa.msarga.m manyamaanasya svaanupalabdhi.h prak.rtani.sedhe kaa paraapek.saa | tasmaan na yogyade"saavi"se.sa"sabdaabhaavasaadhane j~naanakaaryaanupalambha.h "sara.niikara.niiya.h svabhaavaanupalabdhyaiva siddher iti | timiraalokayos tu parasparade"saparihaare.na sthitayor abhinnendriyak.rta evaikaj~naanasa.msarga.h sulabha iti tadabhaavasaadhanaadhikaare duurasthitaiva svabhaavaanupalambhaad anyasaadhanacinteti ||

|| sarva"sabdaabhaavacarcaa samaaptaa ||
