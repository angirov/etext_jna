[515,1] 12
[515,2] || saakaarasa.mgrahasuutram ||
[515,3-528,7] prathama.h pariccheda.h

[515,4] praj~naa yena khaliik.rtaambarada"saam aak.r.sya na.h preyasii
[515,5] saasuuya.m sadasi sthite.su k.rti.su prakhyaatakiirti.sv api |
[515,6] kruuranyaayamayo niraak.rtinayo du.h"saasana.h saamprata.m
[515,7] so 'ya.m madbhujapa~njare nipatita.h sa.mrak.syataa.m kauravaa.h ||1||

[515,8] saakaaretaramadhyamaasu k.rtinaam utthaapya naanaavidhaa
[515,9] vikraantiir yuvaraajanaayakanaye vyakte mamaaya.m bhara.h |
[515,10] "sriinaagaarjunapaadasa.mmatipade bhaa.syaantimair var.nite
[515,11] tannyuunaadhikacintanaaya saphale madhyasthabuddhe.h "srama.h ||2||
[515,12] saakaaratva.m matiinaa.m bhava"samaniyama.h sundara.m buddharuupa.m
[515,13] hetor vyaapte"s ca haaner na tu sad iti sad ity eva vaastu svavitte.h |
[515,14] aacaaryaaryavirodha.h pragu.naparicayo dharmakaayo nayau ca
[515,15] muktau sthityor abheda.h parama iti para.m "saasti saakaarasiddhi.h ||3||
[515,16] aave.nikaakhilagu.naabhara.naabhiruupa-
[515,17] ruupasvavittyadhigataamaladharmadhaatu.h |
[515,18] dhaatutrayiihitalataanikaraikakanda-
[515,19] kandarpaketuravataadakani.s.thani.s.tha.h ||4||
[515,20] tatsaadhanaprava.na"saastraparamparaayaa
[515,21] yatnaad vicitramatimaatrajagatprasiddhyaa
[515,22] dhvasto 'khilas tadapavaadi.su tiirthikaugha-
[515,23] s tanmaargasa.mgamagu.naprathitaas tv avaaryaa.h ||5||
[516,1] eketaraatmavikala.h kila bhaasane 'pi
[516,2] citraak.rtivyatikaro 'yam asatya eva |
[516,3] tatraapi satyam apara.m svavid abhyupeta.m
[516,4] tanmaatra"se.sam avadaanam iti kva naatha.h ||6||
[516,5] yuktyaagamoktiyuvaraaja(123a)nayaanugo 'ya-
[516,6] m adhveti saak.rtinaye nihita.h pravaada.h |
[516,7] vaadasthitaav iva vivaadimatakrame.na
[516,8] lekhaavidhes tu sa nayo 'jani viprakiir.na.h ||7||
[516,9] samaasatas tena kari.syate 'ya.m
[516,10] tadarthasa.mgraahakasuutrako"sa.h |
[516,11] pataarthacaryaa hi bhaven na veya.m
[516,12] svaarthas tu tattvaabhyasanaad avaarya.h ||8||
[516,13] prakaa"so naama na svapne 'py anaakaaro 'nubhuuyate |
[516,14] tato 'd.r"syamatasyaak.sa.m baadhaka.m na tu saadhakam ||9||
[516,15] ja.tatvena gu.naadiinaam ad.r.s.ti.h savi"se.sa.naa |
[516,16] baadhane 'pek.sate taavan na vilamba.h svasa.mvida.h ||10||
[516,17] bodhaatmani site bhaasamaane siddhaatha bodhadhii.h |
[516,18] pratiiyamaane 'jaa.m vety agavi gotva gatir na kim ||11||
[516,19] ki.m ca prade"so bhinna"s ced abaadhyo bhedani"scaya.h |
[516,20] abhede tu prade"sasya svaruupaabheda eva sa.h ||12||
[516,21] na vaataatapayor asti pratighaatya.nupu~njayo.h |
[516,22] de"saavibhedo buddhis tu tathaanveti sthaviiyasii ||13||
[516,23] pratighaataatyayaantena de"saabhedo 'stu vaa site.h |
[516,24] avayavya.nuruupatvavikalpe saiva duu.sa.naa ||14||
[516,25] abhedabhaasane yathaa k.sa.nayor baadhakaad bhidaa ||15||
[517,1] abhedabhaasanaan naasti k.sa.nayor vyavasaiva tu |
[517,2] asti niiladhiyo.h spa.s.ta.m naanyathaa kvacid ekataa ||16||
[517,3] na baadhaaparyudaaso 'sti saadhaka.m pramitidvayam |
[517,4] prasajyapak.se baadhaayaa haanis taavad duranvayaa ||17||
[517,5] kadaacit kenacid baadhaan niilavad veditaiva saa |
[517,6] baadhaasphura.namaatra.m tu sandigdhe vitathe 'pi sat ||18||
[517,7] tato na bhedasiddhya"nga.m bhedo dharma.h svato yata.h |
[517,8] k.sanayos tu sator bheda.h kaaryakaalabhidaa bhavet ||19||
[517,9] na caivam ekakaalatve kaaryabhede 'py apoddh.rte |
[517,10] abhedabhaasino diipapiitasyeva prakaa"sina.h ||20||
[517,11] ki.m ca baadhaatra naatreti p.rthagbhaase dvayor bhavet |
[517,12] baadhaayogyasvabhaavasya vibhaagenopalambhata.h ||21||
[517,13] na caanaakaarabhaagasya p.rthagbhaaso 'sti niilata.h |
[517,14] de"savyaaptyavasaayas tu baadhake 'syaiva saadhaka.h ||22||
[517,15] siddho 'pi tatra hetu"s cen na samartha.h prakalpyate |
[517,16] nuuna.m na saadhyasa.mbandho naakaare 'pi tata.h k.sama.h ||23||
[517,17] bhaasana.m bhaasa iti ca dharmo niile 'sti bhaasini |
[517,18] tasya svabhaavabhuutatvaad baadhaabaadhau samau dvayo.h ||24||
[517,19] na niilasya prakaa"sa"s cet saahasa.m kim ata.h param |
[517,20] parato 'pi bhavann asya prakaa"so '"sakyavaara.na.h ||25||
[517,21] naanyato 'pi prakaa"so 'sya prakaa"so 'syaanya eva cet |
[517,22] na tan niila.m prakaa"seta prakaa"se 'nyasya ki.m phalam ||26||
% NB MS prakaa"se .anyasya ki.m!!! Read prakaa"se .anyasya tasya kim as in Saakaarasiddhi above!!
[517,23] yata.h kuto 'pi vaa tasmaat prakaa"so 'syaanapahnava.h |
[517,24] diipena bhaasamaanasya gha.taade.h ki.m na bhaasanam ||27||
[518,1] tasya baadhoktir aphalaa dharmyabaadhaavakaa"sata.h |
[518,2] yatas tadbhaasana.m tat tu bhaasamaana.m na d.r"syate ||28||
[518,3] yadi prakaa"so niilaadi.h ki.m prakaa"saantare.na va.h |
[518,4] athaaprakaa"so niilaadi.h ki.m prakaa"saantare.na va.h ||29||
[518,5] dhvasto 'nyena prakaa"so hi prasiddham apara.m na ca |
[518,6] kasyaabaadha.r(123b) kuto heto.h sarvasyaa"srayasa.m"sayaat ||30||
[518,7] athaasti sphura.na.m taavan niiladharmas tu tanmatam |
[518,8] tasyaabaadhanato bhedasiddhau siddha.m samiihitam ||31||
[518,9] bhaasamaanasya niilasya taavad dharme.na bhaa.sayaa |
[518,10] ava"syabhaavya.m tadbhedapratij~naanyaa pa.tu.h sahaa ||32||
[518,11] kuta"s ca bhaasamaatra.m tadabaadhya.m svavidaa yadi |
[518,12] svavittaav api niilaadi ki.m na baadhaabhidhaavati ||33||
[518,13] svasa.mvittir na niilasya yadi ki.m na prakaa"sate |
[518,14] prakaa"syataa.m pare.neti ni.siddham idam iid.r"sam ||34||
[518,15] asattvaan na paratva.m cet sva.m nety eva kuto 'sya vit |
[518,16] asvabhaasana"sakti"s ca nimiilyaak.si nigadyate ||35||
[518,17] atha kalpitataadaatmyaad etadanyonyasa.m"saya.h |
[518,18] bhaasa.h kalpitataadaatmyaad bhaasaat taadaatmyakalpanam ||36||
[518,19] kalpita.m kvacid arthe ca nopayogiiti sa.mmatam |
[518,20] iyanta.m kaalam adhunaa "sraddheyam idam apy abhuut ||37||
[518,21] tenaanyaasa.mbhavaad bhraantivaasanopaplavaan mana.h |
[518,22] aliikaruupair bhaatiiti prakriyaamaatrapo.sa.nam ||38||
[518,23] saadhya"suunya"s ca d.r.s.taanta.h svapno 'liikair itiiha ca |
[518,24] svaadi.h sahaarthaan naanyaarthaabhaasana.m kena kasyacit ||39||
[519,1] avidyayaapi nirbhaanta.h aakaaraa.h santu tatk.rtaa.h |
[519,2] prakaa"saas tu prajaayante yathaa diipa.h svahetuta.h ||40||
[519,3] tathaapi hetvapek.saa cet svaprakaa"satvabaadhanii |
[519,4] bhinno 'py anubhavo 'nyasmaad udayan ki.m svavedana.h ||41||
[519,5] tat kvacit svavido 'bhaavaan naasti vyavah.rtir bhavet |
[519,6] bhaved vaakaarapu~nje 'pi samaananyaayasa.mbhavaat ||42||
[519,7] bhaasamaanasya ca bhavet svaprakaa"sa.h pare.na vaa |
[519,8] niilaadaav iti cinteya.m na tv abhaasiny anaak.rtau ||43||
[519,9] na ca kaaryatayaa bhaasamaatra.m ï½¥hetibhir(hetubhir) aak.rte.h |
[519,10] svasa.mbhave 'nyavyaapaaraapek.sa.m kaarya.m hi kathyate ||44||
[519,11] "saktyabhaavaac ca kaaryatvaabhaavas teneva baadhita.h |
[519,12] aakaaraad aak.rter janmad.r.s.ter anyatra cintyataam ||45||
[519,13] na vaa "sakta.m sita.m kaarya.m ki.m naanyaapek.sasa.mbhavaat |
[519,14] "saktyaa vyaapta.m tad iti cec chaktir apy anumiiyataam ||46||
[519,15] kaaryatve hi na sandeha.h "sakti.h saadhyaa tu sa.m"sayaat |
[519,16] ke"saakaaro 'pi naakaaryo 'dhyastake"sas tv a"saktika.h ||47||
[519,17] d.r.s.taa ca praagupaadaanaabhaave kasya prakaa"syataa |
[519,18] prakaa"sadharmaa niilo 'ya.m tasmaaj jaato 'bhyupeyataam ||48||
[519,19] abaadhayaa ca bhinnatve baadhaabhaava.h kuto mata.h |
[519,20] svasa.mvedanasaamarthya.m sa.mpraty eva niraak.rtam ||49||
[519,21] anaaropitabhaavaac ced anaaropamati.h kuta.h |
[519,22] abaadhayaanaaropa"s ced etad anyonyasa.m"srayam ||50||
[519,23] prakaa"sasya prakaa"satva.m naaropya.m ruupam eva tat |
[519,24] niilasyaapi na niilatvam aaropya.m ruupam eva tat ||51||
[520,1] na prakaa"sa.m vinaa niila.h prakaa"sas ta.m vinaapi cet |
[520,2] anyo 'pi vyaapako dharma.h kalpita.h ko na taad.r"sa.h ||52||
[520,3] na ca prakaa"sa.h piite 'pi niila eva sthito hi ya.h |
[520,4] saamaanyam anyathaa (124a) kasmaad akasmaad vinivaaryate ||53||
[520,5] anyatve ca yathaa niila.m na prakaa"sa.m vinaa tathaa |
[520,6] na rte niilaat prakaa"so 'sau saprakaa"so 'tha saak.rti.h ||54||
[520,7] mitha"s ced vyabhicaare.na bhedo niilotpalena kim |
[520,8] vastrodake 'pi bheda.h ki.m ki.m na ruupaniruupa.naat ||55||
[520,9] biije 'pi kaalabhedena tarjanyaa bhedaruupa.ne |
[520,10] maanena bhedo 'bhedo vaa naiva.m niilaprakaa"sayo.h ||56||
[520,11] niiladharma.h prakaa"so 'smaan na bhedyo bhedina.h puna.h |
[520,12] kalpitasya sa evaatmaa bha.nyate bhaasino na kim ||57||
[520,13] kalpita.m tasya jaatyaade ruupa.m ki.m na tad eva tat |
[520,14] pramaa.nena tu tat satyam asatya.m veti cintyate ||58||
[520,15] tena bhaane 'pi niilaadir aliiko vastusanmata.h |
[520,16] ayogaad baadhakasyeti vibhaaga.h ki.m k.rto bhavet ||59||
[520,17] na vaa tasya pramaasiddhi.h "saktiyogo 'pi sa.mbhavii |
[520,18] aak.rti.m vaak.rter eva saamarthyasyopalambhata.h ||60||
[520,19] viruddhadharmaadhyaasaac ca na vinaa bhedasaadhanam |
[520,20] dharmau viruddhau bhinnaadhikara.nau yadi sidhyata.h ||61||
[520,21] de"sakaalaak.rtik.rto bhedo 'dhikara.nasya ca |
[520,22] na sa.mbhavii niiladhiyos tat kva dharmavirodhivat ||62||
[520,23] de"sakaalapratiibhaasabhedaabhaave 'pi bhedanam |
[520,24] niilotpalaadaav iva tad bhavato yadi sidhyati ||63||
[521,1] anta.h sphuratsukhaady eva svasa.mvedya.m mano yadi |
[521,2] niilaadyaakaaravirahaad anaakaara.m ca sa.mmatam ||64||
[521,3] pratibhaasaad yadi j~naana.m sukha.m so 'sti siter api |
[521,4] abhedena prakaa"sa"s cet sukhasyaiva.m siter api ||65||
[521,5] yathaa bhinna.m sukhaan niila.m niilaad bhinna.m tathaa sukham |
[521,6] yathaa naaha.m mata.m niila.m tathaa naaha.m mata.m sukham ||66||
[521,7] aha.m sukhiiti vyavah.rn naaha.m niiliiti cen mati.h |
[521,8] vyavahaarabhaavaabhaavau naarthasaadhanabaadhanau ||67||
[521,9] saadhaara.nyaabhimaanena na bhaved api saa sthiti.h |
[521,10] tathaapi kvacid asty eva gomaan da.n.dii dukuulavaan ||68||
[521,11] anta.h "saataadivi.saya.m bahi.h "siitaadigocaram |
[521,12] vedana.m tat tad aakaara.m baadhakagrastam eva ca ||69||
[521,13] haanaad de"savitaanasya baadhakasa.mbhava.h kila |
[521,14] do.so de"se '.numaatre 'pi kiyaty alpe vihanyate ||70||
[521,15] kutraapy avartamaanasya kadaacin na hi vartanam |
[521,16] tad asya vidyamaanatva.m sukhaade.h saadhu saadhitam ||71||
[521,17] vidyate yadi kutraapi de"sas tasya sa eva hi |
[521,18] "sariiraad abahirbhuutaa vedyante ca sukhaadaya.h ||72||
[521,19] maana.m hastavitastyaadi j~naayate niyata.m na cet |
[521,20] tata.h ki.m bhuubhujaam eva bhuumaan aniyamo 'rthavaan ||73||
[521,21] spar"sanaat sp.r"syaruupaabhyaa.m caanyatra vi.sayendriye |
[521,22] na maananiyamo 'stiiti tatraapi kim abaadhanam ||74||
[521,23] yatraapi ni"scayo maane "sakyas tatraapi naa.nu"sa.h |
[521,24] ni"scaye 'py a"ngulaadiinaa.m tattvato na mitis tata.h ||75||
[522,1] ta.taagagaahane vyakta.m taptasyordhvaadharaadita.h |
[522,2] sukhamaana.m sphu.tatvena tatraaropyo na caanyata.h ||76||
[522,3] tatspar"sanendriyadvaaraa mites tadde"sataamati.h |
[522,4] ity api dhvastam iyataa bhramatvaad asphu.taaptita.h ||77||
[522,5] indriyabhraantir e.saa cet na tato 'nyasukhaatyayaat |
[522,6] idam eva hi na.h saukhya.m yat (124b) "saata.m vedana.m sphu.tam ||78||
[522,7] ruupaadi.sv api vaa kaasthaa cak.suraadiindriyaa"srayaat |
[522,8] tathaapratiiter aakhyaatu.m "sakyatvaad apara.m samam ||79||
[522,9] nirbhaasaniyamaaj~naane yady ade"saa.h sukhaadaya.h |
[522,10] k.sa.naruupaaparij~naanaad akaala.m sakala.m jagat ||80||
[522,11] yathaa niyatakaalatva.m tathaa niyatade"sataa |
[522,12] baadhakaava~ncanaat tasmaan niraak.rtigiraatra kim ||81||
[522,13] astu vaa baadhakaabhaava.h sattaa"svaasas tu ki.mk.rta.h |
[522,14] eketaratvayor ekasthityasiddher ade"sata.h ||82||
[522,15] na caadar"sanamaatre.na baadhakaabhaavo 'pi sidhyati |
[522,16] ekabaadhaviyoge 'pi syaad vaa baadhaantarodaya.h ||83||
[522,17] anumaanaad abaadhyatvasaadhane yadi saadhanam |
[522,18] katha~ncid aa"srayaasiddhiduu.sa.na.m naativartate ||84||
[522,19] du.hkhadve.saadayo 'py eva.m svabhaavaa.h sarvadehinaam |
[522,20] haana.m svato 'py ani.s.te"s ced asato 'piicchayaa sthiti.h ||85||
[522,21] yad yathaa bhaavyate ceta.h tat tathaiva sphu.tiibhavet |
[522,22] vyomaakaaram api syaac cen na prayojanahaanita.h ||86||
[522,23] sa.msaarado.sair asp.r.s.ta.m lak.sa.navya~njanojjvalam |
[522,24] aatmabhaava.m vihaaya tva.m vihaayas tva.m yadiicchasi ||87||
[523,1] yadi taavat khavad vyaapi tadvad evaasya duu.sa.nam |
[523,2] jyotisnaata.tinma.niijvaalaasphuli"ngaaditulaasv api ||88||
[523,3] saa.m"se 'vayavivad do.so nira.m"se paramaa.nuvat |
[523,4] na caapara.h prakaaro 'sti mudhaivaade"sagho.sa.nam ||89||
[523,5] gu.naas tadekaniyataas tadekaniyataa ruci.h |
[523,6] tadekaniyata.m maana.m baadhenaiva sama.h para.h ||90||
[523,7] para eva jino ye.saa.m tai.h sva"saastaapi haarita.h |
[523,8] .rjukramag.rhiito ya aagamaal lak.sa.nojjvala.h ||91||
[523,9] yena ruupe.na yan naika.m naaneka.m tena tan na sat |
[523,10] yathaa "saatam a"saatena bhaasa"s ca sitinaa tathaa ||92||
[523,11] na dharmo dharmi.no bhettu.m "sakya ity uktam eva hi |
[523,12] na ca bhinnasya bhaanasya nyaayenaanena saadhanam ||93||
[523,13] yadi naama na niilena prakaa"sasyaasti vastutaa |
[523,14] tathaapi bhinnabhaanasya vastutva.m kena sidhyati ||94||
[523,15] bandhyaasuto 'gniruupe.na naikaaneko na tena san |
[523,16] tatas tasyaapi vastutva.m kim astu bhavato mite.h |95||
[523,17] na san bandhyaasuta.h siddha.h prakaa"sa.h siddha eva san |
[523,18] asiddho bheda evaasya saadhyate cet tad apy asat ||96||
[523,19] tattvata.h satyaruupe.na siddhir bhedasya cen mataa |
[523,20] saa na siddhaa na hi vyaapiviraho naasty avastuni ||97||
[523,21] pratiitimaatra.m siddhi"s ced bhinno 'py eva.m na taattvika.h |
[523,22] vyaavahaarikabhedas tu ki.m na piitasitasya te ||98||
[523,23] yadi prakaa"sasattaa.m ca baadhakaavasara.m hanan |
[523,24] saadhayet taavataivaastu bhedo maanam ida.m v.rthaa ||99||
[524,1] tada"saktaav api vyartham etat "sau.tiiryaj.rmbhitam |
[524,2] parasyopagama.h sa.mpratyapramaa katham aa"sraya.h ||100||
[524,3] niilabhaasor abhedaavabhaasino.h prastutaa ca bhit |
[524,4] na caivam anvaya.h "sakyas tathaa saadhyamata.h katham ||101||
[524,5] yena naikam aneka.m yad iti saamaanyato 'nvaye |
[524,6] piitena naikaaneko 'stu niilabhaaso na tena san ||102||
[524,7] anukto 'piicchayaa vyaapta.h saadhya aatmaarthavan mata.h |
[524,8] vi"se.se.naanvayas tasmaat saamaanye siddhasaadhanam ||103||
[524,9] yathaa "saatam a"saatena bhinnenaivaatadaatmakam |
[524,10] tajjaatinaiva piitena (125a) niilabhaaso 'stu taad.r"sa.h ||104||
[524,11] naikaanekaprakaa"sa"s ca niileneti yadocyate |
[524,12] kas tadaastu prakaa"saartho dharmamaatra.m yadii.syate ||105||
[524,13] dharmiruupaad abhinnasya tasya tenaiva saa sthiti.h |
[524,14] aikyaanaikya.m prakaa"sasya niilenaivety asiddhataa ||106||
[524,15] tasyaapi naikyaanaikya.m ced anekaanto 'pi vaa~nchate |
[524,16] pi.n.dena naikaaneka.m sad vastusad gotvam astu kim ||107||
[524,17] kart.rsaadhanapak.se 'pi do.sa eva duruddhara.h |
[524,18] prakaa"samaanaruupa.m hi "suunya.m tenaatmanaa bhavet ||108||
[524,19] arthaantara.m prakaa"saakhya.m yadi saanvayasa.mj~nakam |
[524,20] niilaadibhyo 'tiriktasya na sattaasya phala.m na ca ||109||
[524,21] niranvaye ca hetuunaam aa"srayaasiddhir atra te |
[524,22] vyaav.rttimaatrasiddhau ca prastute 'nupayogitaa ||110||
[524,23] pratyak.saprativedyo 'ya.m prakaa"so dharmakaari cet |
[524,24] pratyak.sagocaro dharmii niilaad anyo na vidyate ||111||
[525,1] paratvam eva cet saadhya.m tat siddha.m katham arthyate |
[525,2] saadhya.m tava kim apy astu dharmii kaaryas tvadantayaa ||112||
[525,3] parini.s.thita evaartho vasturuupo yadaa mata.h |
[525,4] vyavacchedadvaye ni.s.thaanapek.saayaa.m phala.m na va.h ||113||
[525,5] nanu prakaa"sa.h saamaanya.m dharmi ki.m bhedani.s.thayaa |
[525,6] vi"se.sani.s.thayaa saadhyavidhuute"s ca na tacchrama.h ||114||
[525,7] sa ni.s.thitavi"se.so 'pi vivaadapadam e.sa ya.h |
[525,8] dharmii tadekaa vyaav.rttir anyaa saadhya.m dhvanaav iva ||115||
[525,9] yukto vyaav.rttimaatre.na saadhyasaadhanasa.msthiti.h |
[525,10] dharmiruupa.m tu bhedena d.r.s.tam evopayujyate ||116||
[525,11] saamaanyadharmayor eva vyaapti.h "sakyapratiitikaa |
[525,12] ayam evam itiittha.m tu dharmii sarvatra bhedabhaak ||117||
[525,13] saamaanyaa"sraya.na.m yatra tatraava"syam apek.sate |
[525,14] vi"se.sadar"sana.m siddhi.h saamaanyasyaiva naanyathaa ||118||
[525,15] na vi"se.sa.m vinaa kvaapi saamaanyasya vyavasthiti.h |
[525,16] no ced abandhyaatanayavyaav.rtte"s ca samaanataa ||119||
[525,17] bheda.h saadhyasya d.r.s.taante heto.h pak.sasapak.sayo.h |
[525,18] saamaanyasyaapy ava"syopade"syo dharmii tv idantayaa ||120||
[525,19] vyaktibhedaa.h k.sa.nitvaader apy amii eva sa.mmataa.h |
[525,20] prasiddhavyaktibheda"s ca "sabdo dharmii tathaapara.h ||121||
[525,21] aprakaa"saparaav.rttis tadvad evaatra dar"syataam |
[525,22] idantayaa yadi puro dar"syetaakaara eva sa.h ||122||
[525,23] tata.h prakaa"sa.h saamaanya.m niilaady evetivaadinaa |
[525,24] sviik.rte vivid i.syante sasvaatmaad iti duu.sake ||123||
[526,1] siddhe dharmi.ni sandigdho dharma.h saadhanam arhati |
[526,2] dharmiruupavi"se.sasya ni.s.thaayaa.m tu hato hata.h ||124||
[526,3] k.sa.nikatvaadir apy eva.m yadi dharmi.ni ni.s.thite |
[526,4] hanyeta saadhayet kas ta.m sa.m"sayaarthasya saadhanam ||125||
[526,5] yena ruupe.na yan naika.m naaneka.m tena tan na sat |
[526,6] yathaa "saatam a"saatena prakaa"senaasita.m tathaa ||126||
[526,7] vidyududdyotisa.mkaa"sa.h prakaa"sa.h kasyacit kvacit |
[526,8] tam apek.sya sthiro baahya.h prakaa"se 'liikataa tata.h ||127||
[526,9] aliikaniilajanane yathaa "saktir mataa dhiya.h |
[526,10] aliikabodhajanane tathaa "saktir na ki.m bahi.h ||128||
[526,11] naika.m tvayaapy ani.s.ther ity etad ukta.m na labhyate |
[526,12] iid.rksaadhanam aj~naatvaa mamaani.s.thir yato 'bhavat ||129||
[526,13] prakaa"sa.h kevalo (125b) naapi kvacit kenacid iik.sita.h |
[526,14] tato 'numaanapratyaa"saa pratyaa"saiva hi kevalaa ||130||
[526,15] tenaikaanekahaani"s cet svenaikaanekasa.mbhava.h |
[526,16] tata.h svena sthiti.h saadhyaa hetvasiddhis tathaapi va.h ||131||
[526,17] viparyayavivak.saa cet yad yad yenaatmanaa hi sat |
[526,18] tat tat tenaikaaneka.m vaa bhaasa"s ca svena sann iti ||132||
[526,19] naadye d.r.s.taantasadbhaavo bhaasa eva hi sa.mmata.h |
[526,20] na pak.se copasa.mhaaro vivaadaat prak.rta.m na ca ||133||
[526,21] yo bhrama.h sarva evaasau dvicandrapratibhaasavat |
[526,22] satyasa"ngii bhrama"s caaya.m dvaitaabhaasa itiitare ||134||
[526,23] kha.n.tadvayaakaaratayaa janma vaa dvaitabhaasanam |
[526,24] graahyagraahakaruupaavasaayau veti vivak.sitam ||135||
[527,1] atasminn atadaakaaraa vedye sati matir bhrama.h |
[527,2] sarvathaa vedyahaanau tu na bhramo naama tattvata.h ||136||
[527,3] yat ki~ncid atathaabhuuta.m tathaabhaavena kalpyate |
[527,4] kiid.rk tasyaaparaadho 'stu kalpakasya tu yujyate ||137||
[527,5] kalpako 'pi na ka"scic ced bhramo naama na ka"scana |
[527,6] tan naasiddhatayaa hetur vyavahaaraad atha bhrama.h ||138||
[527,7] vyavahaaraad avitatha.m bahir eva katha.m bhrama.h |
[527,8] abahirvyavahaare tu yadaaropas tadaa bhrama.h ||139||
[527,9] aaropaatikrame yasmaat tattva eva vyavasthiti.h |
[527,10] baadhanaad vitathatvena bhramas tad api ki.m bhrama.h ||140||
[527,11] bhaasane 'liikam ity astu bhramatva.m vaa katha.m bhavet |
[527,12] atasmi.ms tadgrahaabhaavaad analiikamater iva ||141||
[527,13] dvicandrapratibhaase 'pi bhramatva.m yac ca vi"srutam |
[527,14] dvicandragraahicittasya tan na candradvayasya tu ||142||
[527,15] graahyagraahakabhaavena kalpite '.m"sadvaye dhiya.h |
[527,16] graahakaa.m"se pramaa.natva.m graahyaa.m"se bhramataa katham ||143||
[527,17] vedyatve vedakatve ca vyatiite bhaasamaatrakam |
[527,18] bodhakagrastam apy etad asatya.m syaan na tu bhrama.h ||144||
[527,19] vedakaabhimatatvena bhramatva.m vyaaptam i.syate |
[527,20] tadvirodhiny aveditve bhramatva.m duurato hatam ||145||
[527,21] anyathaadhyavasaaye tu bhramatve nirvikalpakam |
[527,22] na bhramas tena tenaiva satyasa"ngitvam astu ca ||146||
[527,23] yad yatraavasthite 'paiti tat tadbhinna.m pa.taambuvat |
[527,24] prakaa"se 'vasthite 'paiti niilaadiiti pare vidu.h ||147||
[528,1] yad yatraavasthite 'paiti tat tadbhinna.m pa.taambuvat |
[528,2] gotve caavasthite 'paiti citraadiity api giiyataam ||148||
[528,3] atha gotvam ago 'pohas tat taddhaumo 'nvayii katham |
[528,4] bhaaso 'pi bhaasinaa.m dharmo niilaadiinaa.m kim anvayii ||149||
[528,5] || iti saakaarasa.mgrahe 
[528,6] niraakaarasaadhakapramaa.naabhaavanir.naya.h prathama.h ||
 
