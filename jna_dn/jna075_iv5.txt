	[297] eva.m sati saty api vyaaptir a"sakyani"scayaa sa.mbhaavyata iti kim atra saampratam iti cet? pa"sya,
	kaarya.m taavad anekajaati, janaka"scaiko ja.to viik.syate naanaabhedavato na caikaniyamaj~naane 'nyabhede 'pi tat |
	yadyajjaatikam ekahetuvidita.m tattattada"nga.m tato naiva.m ced atisa~njana.m na ca mata.h saadhyopame 'yannaya.h || na hi naanaaprakaarakaaryajanana.m naama prayatnavaty eva niyatam, vahnyaader api vividhasaamagriimadhyamadhyaasiinasya dhuumabhasmaa"ngaaraa"ngataapapaakapaaratsaara.naviik.sa.nak.satiprabh.rtivicitrakaaryakriyaadar"sanaat (dhuumabhasmaa"ngaaraa"ngataapapaakapaaradotsaara.naviik.sa.nak.satiprabh.rtivicitrakaaryakriyaadar"sanaat) | yadi para.m prayatnavato 'dhi.s.thaanenety atra vivaada.h, na caikasya tatra niyame j~naate kaaryaantare 'pi niyamaj~naanam upapadyate, yathokta.m praak | tato yaavanta.h prakaaraa ekahetavo ni"scitaa.h, taavantas tasya heto"scetanasyetarasya vaa saadhana.m yujyante | anyathaa stimitendhanasakhena "sikhinaa g.rhiitadhuumavyaaptir aparicitatatkaaryabhaavair bhasmaadibhir api dahanam anuminuyaat | na caiva.m, tasmaat tajjaatibhedo vyakti vyaaptigraha"s ca p.rthak p.rthagapek.syamaa.no yatra kvacit tadgraha.nena yena kenacid anumaanam unmuulayati | ka.h punar evam aaha, yatra kvacid g.rhiitavyaaptir yena kenacid anumimiitaam iti, ekadharmaanuv.rttivirahe hetor evaabhaavaat? na hi tadaa bhasmasaadhanam avyaapte.h | naapi dhuumo 'siddhe.h | ku.takuu.taadau kaaryatvam evaanyadharmaananuv.rttaav apy anumaane vartamaana.m hetu.h syaad iti cet, na, kaaryatvasyaapi praagavyaapter vistare.na saadhanaat | tatra yathaa kulagiri.h kulaalavyaapaarakaale svabhaavavaikalyaadikalitaniyamah, tathaa sad api kaaryatva.m praamaa.nyaprav.rttyaa dhuumajanmaniiva raasabha iti pramaa.nena vyaaptigrahavirahe na ka"scid vi"se.sa.h | tad aya.m gha.taadau kaaryavi"se.se g.rhiitavyaapti.h sarvato na kaaryataamaatre.na vaa vyaapakam anumaatu | na tu vyaaptigraha.nasaadhanavyavasthayor bhinnaadhikara.nataam atikraamatiiti katham atiprasa"ngopaalambhaparihaara.h? 
tasmaan naikadharmaanuv.rttimaatre.nopayoga.h | kena vaa dhuumasa.mbhavina.h kaaryatvavastutvaadayo bhasmani bhasmasaad eva k.rtaa.h? santo 'pi vyabhicaari.na iti cet? nanu savyabhicaaro vyaaptiviyogaad eva, vyaaptau tadgandhasyaabhaavaat | sa ca vyaapty abhaava.h kaaryatvenaapi arjita (avarjita) iti tatraapi vyabhicaaro durnivaara.h | aahaty aadar"sana.m tu viprakar.saad api syaat | 
	[298] na taavataa tadabhaava eva, tanmuulabhuutaayaa avyaaptes taadavasthyaat | yadi tu vyaaptaav eva savyabhicaara.h, tadaa nitaraamavyaaptaav ity ala.m mithyaabhinive"sena | tad yady api saadhaara.nadharmaa tanmaatra.m vyaaptim anaad.rtya saadhanam i.syate, ki.m na bhinna eva.m bhuudharaadisaadhaara.na.m dharmam, anaad.rtyety atiprasa"ngas tadavastha.h? 
naapy aya.m naya.h saadhyasamaaniik.rte kalasaadaav apy asti, tatraapi yathaayathaa pratisara"saraaboda~ncanaadi.su kumbhakaarak.rtim upalabhaamahe, tathaatathaivam apiidam apy anena sujyata iti pratiyanta.h paricitakriyebhya eva prakaarebhyas tadvyaapaaram avadhaarayaama.h, anyathaa taddo.saanativ.rtti.h | tasmaad yadi paramaarthata.h prayatnavannaantariiyaka evaaya.m sakalaprakaara.h kaaryagraama.h, tathaapi svayam aki~ncitkara iti pramaa.nav.rttyapek.sayaa, 

	siddha.m yaad.rg adhi.s.thaat.rbhaavaabhaavaanuv.rttimat |
	sannive"saadi tadyukta.m tasmaad yad anumiiyate || (PV II 13)

iti || yadd.r.s.ter akriyaadar"sino 'pi k.rtabuddhir bhavati, "suunyanagaraparid.r.s.tadevakulaadivat sannive"saadi,

	taad.rg eva yadiik.syeta tannagaadi.su dharmi.su |
	yukta.m tatsaadhanaad asmaad yathaabhii.s.tasya saadhanam ||

tac caasiddhim ity aakuutam | 
nanu bhavaty evaasmaaka.m sarvatra pauru.seyabuddhi.h, k.rtabuddhi.h saa, saadhyabuddhir evaanumaanam iti niyama.h, katha~ncit kasyacit tatraapy abhaavaat | ki.m ca k.rtabuddhir iti kaaryamaatrabuddhir vaa, puru.samaatrabuddhir vaa? yadi k.rtamaatrabuddhi.h, saa bauddhasyaapi siddhaa sindhubhuudharaadi.su | saavayavatvaac ca tadaarambhasa.mbhavitvam eva k.rtatvam | atha pauru.seyabuddhi.h k.rtabuddhi.h? saa saadhyabuddhir evaanumaanam iti cocyate, tatas tadabhaavaan naanumaanam iti katham ucyamaana.m nopaplavate ? 
yadaaha, na ca vyaamohaat kasyacit saadhyabuddhyabhaave hetor asiddhataado.sa.h, sarvaanumaane.su tadbhaavaprasa"ngaad iti | yad apiidam ucyate, taad.rkkaaryatvaadi ni.siddham acalaadi.sv iti, 
	[299] tatraapi na kaaryatvaadinaa kailaasakalasaade.h ki~ncidvi"se.sam upalabhaamahe | aaha ca, naapi ka"scid vi"se.sa.h k.sityaadihetuunaa.m praasaadaadihetubhyo yenaamii nirabhipraayaa.h santa.h prayatnanirapek.saa.h pratiniyamavataa ca vyaapaare.na tadvanta.h syu.h, na hy anadhi.s.thitaanaa.m prayatnavataa kara.nadharmaa.naa.m kriyaasu svaatantryam upalabdhipuurvam, sarvatra buddhimadadhi.s.thite.sv eva praasaadaadiprasavopalabdher iti |
atrocyate, neya.m k.rtabuddhi.h siddhaantaabhinive"savaasitabuddhiin adhik.rtya kiirtitaa, ki.m tu sa.mvyavahaarapragalbhapuru.samaatraapek.sayaa | tasya ca puurvapratiitapratibandhasmara.navata.h kaara.naparaamar"savaimukhyaabhaave bhavaty eva devakulaadau taad.r"sii buddhir na tu malyamakaraalyaadau | tad anayor asyaa dhiyo bhaavaabhaavau na jaatibhedam avyavasthaapya sthaatu.m prabhavata.h, dhuumadvayadar"sane 'pi tathaabhaavaprasa"ngaat | iya.m ca kaama.m saadhyabuddhir eva, ka.h punar enaam etadvato 'numaananibandhanam aaha, tadabhaavaad vaa bhuudharaadau tadabhavam? ki.m tu jaatibhedamaatropalak.sa.naartham asyaa bhaavaabhaavopanyaasa.h samaanajanaapek.sayaa kasyacid durvidagdhabuddhe.h pratibodhasaadhanaaya | jaatibhede hi taavati siddhe naikatra prav.rttim adhyak.saanupalambham anyatra pratibandhasaadhanasamartham iti vaktu.m samartha.h syaat |
tato naapratibaddhaat sannive"saade.h saadhyasiddhi.h, pratibaddha"s caasiddha iti katham anumaanam ity antato 'numaanani.sedhaayopanyaase 'pi naikasyaiva tadabhaavaat tadabhaava ity ukta.m bhavati | nanu tathaapy anyasyaanumaanodayaabhaavaad anyasyaapi na bhavitavyam ity ukta.m bhavati | tac ca katha.m sa"ngatimaalambeta? ukta.m hi, na ca vyaamohaad ity aadi | tad ayuktam | samaanasaadhanasaamagriisa.mbhave saadhyasyaikapratiniyamaanupapatte.h | yad yena vi"si.s.tasaamagriika.m tat tenaavi"si.s.taphalam eva, yathaa saadhaara.nadhuumasaadhanendhanadahanaadisamudaayam prade"sadvayam anyonyam, avi"si.s.taanumaanasaadhanapratibandhagraha.naadisaamagriika"s ca bhavataa saha saa.mvyavahaarika.h puru.sa iti svabhaavahetu.h prasa"nga.h | bhavato 'pi hi pratyak.saanupalambham eva pramaa.na.m pratibandhasaadhana.m devakulasuutradhaaraadyadhikaare.na prav.rttam | etac ca parasyaapi saadhaara.nam | asaadhaara.na.m tu viparyayabaadhakapramaa.nam eva durabhuuyatayaa bhavet | tac ca bhavato 'pi naastiiti praak prakaa"sitam |
tad yadi svamataabhinive"samaatram anubhavato naav.r.noti ceta.h, ki.m tu tad eva saadhanam itarasaadhaara.nam, tadaa tasyaapi "suunyanagaraparid.r.s.tadevakulaadivan merumandaraadaav api pauru.seyaanumaanam anivaaryam | na caivam | tato yasya yatpratibandhagraahakapramaa.navyaapaare 
[300] yathaavat smara.navato yaddar"sanaan na tadanumaana.m na tasya yatra pratibandha.h siddho, yathaagnau dhuumapratibandhasyaanusmarato gardabhadar"sanaad agniman anuminvata.h | na bhavati ca cetanena devakulaadipratibandhasm.rtimato malayahimaalayaadau puru.saanumaanam iti kaaryaanupalabdhi.h smara.nakaara.naanusara.navaimukhyaadipratyayaantarasa.mbhave praaciinapratibandhasaadhakapramaa.nena vi.sayiikara.navaikalya.m saadhayati | tac ca jaatibhedaati"sayam antare.naavaantarabhedavato 'pi, dhuumaad gardabhavat |
vyaaptigraha.nasmara.nayor aparaadhe tu neyam i.s.tasiddhi.h | tadartha.m yathaavad graha.nam | tatra smara.naaparaadhe devakulaantaraad api naanumimiita, graha.naaparaadho 'pi pratyak.saapek.sayaa 'sa.mbhaavii, ekapratyavamar"sayogyataayaa evaabhaavaad ity ukte.h | anyathaa jaladharaadyarthino 'pi kumbhakaarasuutradhaaraadiinapek.seran | apek.sata eva tatraapi suutradhaarasthaaniiyo 'nyo yathaa kumbhakaarasthaaniiya.h kvacit suutradhaara iti cet, na, kaaryajaativaisad.r"syaabhaave kaara.nasaamarthyavaisad.r"syaapek.saanupapatte.h | anyathaa kumbhaantare 'pi na kulaalamaatre.na to.sam a"snuviita | tadvad vaa k.r.siivala.h kulaalapauru.saapaneyaanaav.r.s.tika.s.ta.h syaad iti siddha eva taad.r"so jaatibheda.h, tasmaad ekaakaarapratyavamar"saa"snupapatter adhyak.sasaadhyaa vyaaptir vi"si.s.tavi.sayatayaa na durgrahado.sam aavahati, yato 'numaanaabhaave 'pi jaatibhedaati"sayasyaasiddhe.h siddhasaadhanado.sa.h syaat |
tata"s ca yathaavad graha.nasiddher yatra naanumaana.m tatra vyaapter evaagrahaad iti naanekaanta.h | katha.m punar anumaanahaanam eva taad.r"si lokasyaagantavyam (lokasyaavagantavyam) iti cet? uktaad eva jaladharaarthino 'pi kulaalaja"nghaamardanaprasa"ngaat, paracakraakraantikaatarasya vaa kulagirijaladhivyavadhim abhila.sata.h, cetanamaatre.na vyaapti.m pratiimo no kumbhakaaraadyavasthaaniyatena tena naaya.m prasa"nga iti cet? tadavasthaaniyatenaiva vyaaptigrahe kiid.r"so do.sa iti kim atra vaktavyam? na ca samayaapak.saalakalaa"nkitadhiya.m bhavanta.m prati kaacic cintaa, api tu loka.m prati | so 'pi vyabhicaaraan na tena pratipadyate iti cet? eva.m tarhi kalasaantaraad api naanumaanam aya.m kuryaat |
anyatraiva vyabhicaaradar"sanaad atra ko do.sa iti cet? tad etaj jaativaisad.r"sye 'sati na labhyate | tata"s ca vi"si.s.taayaam eva jaatau vyaaptigraahi pratyak.sa.m prav.rttam ato naanyatra tadvyaapaaraanumaanam ity eva.m ki.m nocyate, kim atra vyabhicaaropak.sepe.na? ava"sya.m ca pratyak.sasya pratiniyatajaativyavasaaya e.sitavyo 'nyathaa vyabhicaaraagocaram api pratyak.sa.m na niyatajaatikam iti kalasaantaram apy aaskandet | tathaa ca sati sa eva do.sa.h | vyaaptigraahi.naiva 
[301] kalasaantarasyaadhi.s.thitatvaad iti cet? nanu tadadhi.s.thita eva vi.saye vyabhicaaracaari ceta.h pracarat katha.m tam eva pariharet? 
ubhayor niyatavi.sayatve tu naaya.m do.sa.h | kevalam idaaniim adhyak.se.na vi"si.s.tavi.sayasviikaaraan na vyabhicaaropanyaasa.h saphala.h | vyaaptigraahi.nas tu pramaa.nasya vi"si.s.tavi.sayaprav.rttismara.naadhaanaartham upayujyante muu.tha.m prati | na tu parito visaari.nii vyaaptig.rhiitarasya niyatavi.sayaa kriyate vyabhicaare.na | naapy anumaanakha.n.tanamaatram uktanyaayaad eva | tasmaad vi"si.s.tavi.sayaiva vyaapti.h kumbhakaaraadinaa g.rhyate vyabhicaaradar"sanaadar"sanaapek.syapratyak.sasyaikajaatyapek.sayaiva prav.rtter iti siddham |
eva.m cetanamaatre.naapi vyaaptijigh.rk.saayaa.m vyabhicaaro dar"sanaabhaavaat yajjaatini vastuni pratyak.saprav.rttis tad eva tena vyaaptam sidhyatiity api siddham | tat katha.m saamaanyena vyaaptim abhidadhaana.h samayaanuvaadamaatre.na nopaalambham arhati? yadi tu puru.samaatre.na vyaapti.m jigh.rk.sor adhyak.sapratik.sepe.na pramaa.naantara.m "sara.nam, tadaa nai.sa do.sa.h | tat tu vicaaritam | yadi ve"svaraprasaadaad asya vaadino jagata"s citraakaaraparihaare.na sarvatraikaakaara.m pratyak.sam udayam aasaadayati, taccaasaadhaara.nam iti na vyavahaaraa"ngam | sa"sariiraa"sariirayo.h prayatnavator na ka"scid vi"se.sa.h karmadharmaapek.sayaa pratyak.se.na vyaaptigraha.ne, yato jaladharaarthinaa kumbhakaaraananusara.nena tatk.rtaanumaanavirahaanumaane prakaaraantare.naapi sa.mbhaavanaayaa.m jaatibhedaikanibandhanaapratibandhaat siddhasaadhana.m punar apy aasajyeta | tato jaatibhedak.rtas tatraanumaanaabhaava.h sa.msidhyan pratiniyatajaatipratibaddham anumaanam upapaadayati |
vi"si.s.tajaatipratibaddhapauru.seyaanumaanaasiddhau vaa anubhavasiddham api jaatibheda.m "saa.thyaad apahnuvaana.h paralokasya jaatibhedaanantariiyake.na tathaa prav.rttyabhaavasiddhena kulaalaadik.rtatvaanumaanaabhaavena | anyathaanumaanodaya.m prasajya jaatibhedam aapaadyate, yathaa sthaa.nukaakaabhyaa.m bhinna.h sa.myogo naama yadi syaad d.r"syo loko 'py ena.m t.rtiiyam iik.seteti ucyate | tathaa ca yadi yaad.r"sa.h sannive"so buddhimatpuurvako d.r.s.tas taad.rg eva jaladharaadaav api syaat, lokasyaapi puru.sak.rtabuddhi.h syaat, gha.taantaravat |
na caiva.m tajjaatibhedak.rto 'ya.m vibhaago 'nyanimittaabhaavaad ity ukta.m bhavati | tata.h kiid.r"sa.m puna.h sannive"saadyadhi.s.thaat.ranaantariiyaka.m siddham ity apek.saayaa.m yaaddar"sanaad akriyaadar"sina.h apiity aady ucyate, paryaayaparikalpitaanekaprakaarapariga.nanagauravaparihaaraartham, tatra puru.sak.rtabuddhir iti prayatnavad anumaana.m vaa kumbhakaaraadivyaapaaraanumaana.m vety ubhayasyaapi sa"ngate.h 
	[302] praaguktakramaat | kevala.m prayatnavanmaatrani.sedhasaadhanasaamagriikatayaa kulaalaanumaanaabhaava eva li"ngam, tadvitsiddho vaa vyaaptigraha.naabhaava.h | etac ca parecchaam anulaapya pallavitam |
lokas tu yathaadar"sanaanusaarii yajjaatika.m puru.sapuurvaka.m pa"syati, tattattaad.r"saa tanumataiva k.rtam avabudhyate, na tu "sariiraviratisandeham apy ullikhatiiti samaanamaanavaanumaanaparyavasaanaiva k.rtabuddhir avati.s.thata iti | yadaapi yadi kasyacit siddhiva"saad aasurii.m maayaalim aalocayato 'cale 'pi ka"scid ullekho jaayate, kenaapi kair api vaa kaccit k.rto 'yam api bhaved iti, tadaapi kenaapi | karacara.naa"ngoparakta evaatyanta.m pratibhaati | ni"scayas tu suduura eva | na caikajaatitve tadupapadyate, dhuumakumbhaader ivaanalakulaalaade.h | na ca karacara.naadivyaapaaravirahi.na ullekho 'pi | na ca taavataa k.sa.nikaadivaadino 'numaanaapalaapa.h "sakyate | adhyak.sapuurvavyaaptigrahasahaaya.m tu jaativi"se.saapek.sav.rttikam anumaanam ubhayor api saadhaara.natvaan na sa.mbhavati laukikapariik.sayor iti bruuma.h | yady api ca dvitiiyam api laukikam eva, tathaapi ka"scid vi.sayo 'nabhyastatayaa tiivrataraabhyuuhasaapek.sa.h k.smadhiya.h (suuk.smadhiya.r) saa.mvyavahaarikasyaapi sa.mbhavati | tatra pratyak.saak.samatve 'pi vipak.sabaadhakenaanumaanaantare.na lokapratiitim evaa"sritya g.rhiitaa vyaaptir anumaana.m prayojayed iti na k.sati.h, yathaa yatraarthaapattigho.sa.naavi"se.so lokasya | tasmaat saadhyabuddhiruupaa k.rtabuddhir bhaavaabhaavaabhyaa.m jaatibheda.m prasaadhayatiiti yuktam eva | yadaapi k.rtamaatrabuddhi.h k.rtabuddhi.h, tadaapi na do.sa.h | tathaapi k.rtakatva.m naama svajanmany apek.sitaparavyaapaaratvam | tac ca na taavad v.rk.saadivat pratyak.sata.h k.sitidharaadi.su siddham | paraabhyupagamamaatrasiddha.m tu svatantrasaadhanaadhikaare 'na"ngam eva |
tato 'numaanasiddham aa"sriiyamaa.na.m d.r.s.tasajaatiiya.m yathaa katha~ncid vaa"sriiyate? anantyapak.se yady anaadyupaadaana"saktisa.mtanyamaanak.sa.naparamparaaruupam eva kaaryatva.m niyatade"satayaa vyavasthaapyamaana.m sidhyet, taad.r"saat, kiid.r"sii puru.saadhi.s.thaanapratyaa"saa? d.r.s.tasajaatiiya.m tu tada"ngam ucitam | cetanaacetanaadhi.s.thaanak.rta.m vi"se.sam avadhuuya vitataanekakaara.nakalaapamilanalabhyodaya.m hi puru.savyaapaaram aakar.sed api, milanasya tadadhiinaadhyavasaayaat | acetanopaadaanatvamaatram api hi praaciinakrame.na caritaartha.m na prak.rta.m vi"se.sam aakar.set | etad eva tu kaaryatva.m loke viditam | tac ca naacalaadau siddham iti katham asiddhiparihaara.h? kevala.m na 
[303] saak.saad asiddhisaadhanam idam, ki.m tu vijaatiiyatvasaadhanaartham | na ca kaaryatvamaatram adhik.rtya, ki.m tu sarvam |
tad ayam artha.h, ki.m tadadhi.s.thaat.rbhaavaabhaavaanuv.rttisannive"saadisiddham, yaddar"sanaad akriyaadar"sino 'pi lokasya k.rtabuddhir bhavatiiti | tato yadi saavayavaa k.rtabuddhir api bhavato bhavati, tathaapi lokasya naastiiti bhinnajaatiiyatva.m vyavasthaapyate | anyathaa kumbhakaaraadinaapi bhuudharaadivyaapya.m pratiiyaal loka iti puurvavat prasa"nga.h | tato jaatibhedaad anyad eva pratyak.saanupalambhaabhyaa.m puru.sak.rta.m pratiitam iti siddham |
yat tuukta.m kaaryatve na ka"scid vi"se.sa iti | atra sarvasaadhaara.nadharmatve 'pi kaaryatvasya yadi pratyak.sasaadhanaa vyaaptir abhimataa, tadaa sad api tadudaasiinam evety uktapraayam | yadi tu vi"se.sam uts.rjyaabhuutvaabhaavamaatrasya cetanaavyaaptir vivak.sitaa, tadaa pratyak.savyaapaaram apy uts.rjya pramaa.naantara.m "sara.nam astv ity api | tadabhaave vaa na ki~ncit kaaryatvena sataapi | 
yad apy aaha: naapi ka"scid vi"se.sa.h k.sityaadihetuunaam ity aadi, tad api graamyajanadhandhiikara.namaatropayogi na vivak.sitaarthagater gatir bhavitum arhati | yathaa paarthivatvena vajropalaanaa.m lokalekhyatva.m saadhayan sandihaane praaha | naapi kaa.s.thapaa.sa.naadibhyo dambholiinaa.m ka"scid vi"se.so, yenaamii paarthivaa.h santo lohalekhyataavirahi.na.h syu.h | na hy alohalekhyaanaa.m kadaacit paarthivatvam upalabdham | sarvatra lohalekhyataasviik.rte.sv eva gha.tavi.tapaadi.su paarthivatvopalabdher iti | tadvat prak.rtam api vacanaracanaamaatram aabhaati | 
yathaa hi nirabhipraayatvena saamaanyam anu (anuyanta.r) sarve puru.saapek.sakaaryaarambhabhaaja.h pratiiyante, tathaa paarthivatvena lohalekhyatvasvabhaavabhaaja.h | yathaa ca tathaa bahudar"sana.m vihaaya naanyaa gatis tathaa atraapi | yathaatra kim etal lohalekhyatva.m paarthivatvamaatraanubandhi, uta paarthivatve 'pi ki~ncid vi"se.sam apek.syeti "sa"nkaa bahuladar"sane 'pi, tathaa kim acetanam ity eva kaaryakriyaasu cetanaapek.sam uta kriyaavi.sayaapek.sayaiveti samaanam | 
ki.m ca yadi dahanaadi.sv iva suuk.smaavaantarabhedatiraskaare.naikapratyavamar"sayogyataapek.sayaa naapi ka"scid vi"se.sa iti ucyate, kaarye 'py avi"se.saprasaktyaa dhuumaadivat saudhasaadhanasyaapi kulagirikara.naprasa"ngo durvaara.h | ii"svarasviikaare kadaacid anyathaapi syaat, sarvadaa viparyaye "saalibiijasyaapi "saalya"nkurakara.naniraakara.naprasa"nga.h, saudhaantarakriyaani.sedho vaa syaat | athaatyantajaatibhede 'pi nirabhipraayatvadharmamaatraapek.sayaa? tad api viplava 
[304] evaayam, na hi kvacit saadhaara.no dharmo durlabha eva | naapi taavataa svabhaavaparabhaavo bhaave.su vi.saam.rtayor ekakriyaaprasa"ngaat kim ani.s.tam asa.m"sitaany eva vaa saudhaadisaadhanaani a"sakyaparihaaranirabhipraayatva.m saadhaara.nam avaj~naaya yayaa svabhaavabhedaadhi.s.thaanayaa "saktyaa kaaryabhedam aatyantikam aarabhante tatk.rtaprayatnaapek.saaniyamani.sedho 'pi yadi syaat kiid.r"so do.sa ity arthapadam etan naasti ka"scid vi"se.sa ity aadi |
tasmaad vividhavi"se.savyaaptigraha.naprakaarasyaabhaavaat "sa"nkaayaa aniv.rtte.h, svah.rdayasyaapi sa.mpratyayaak.samatayaa sa.mbhaavanaarak.saamaatram eva.mvidha.h pralaapa.h | tato 'vasthitam etad adhyak.sasaadhyapratibandhaapek.sayaa yajjaatiiya.m sannive"saadi prayatnavataa vyaapta.m siddham, na tad bhuudharaadau asti, yaad.r"sa.m caasti na tadvyaapta.m siddham ity asiddhir anekaanto veti |
etena yadaaha Trilocana.h, nanu keya.m k.rtabuddhi.h ki.m saadhanabuddhir atha saadhyabuddhi.h ? saadhanabuddhis taavat bhavataa.m siddhaiva, kirmaja.m lokavaicitryam ity abhyupagamaad iti | athottara.h pak.sa.h? tenaayam artho bhavati, neda.m k.sityaadi.suupalabhyamaana.m saadhyaanumaanasamartha.m kaaryatvam, ki.m tv anyad eva saadhyabuddhyajananaat | na caitad yuktam, sarvaanumaanocchedaprasa"ngaat | dhuumaadi.sv api hi "sakyam eveda.m vaktu.m naaya.m vahnyanumitisamartho dhuuma.h ki.m tv anyad eva saadhyadar"sina.h saadhyabuddhyajananaat | tathaa ca taavat saadhana.m na sidhyati yaavat saadhyabuddhir na sidhyati, yaavat saadhyabuddhir na sidhyati taavat saadhana.m na sidhyatiiti sphu.taram itaretaraa"srayatvam iti tannirastam | 
na hi saak.saad asiddhicodanam idam, ki.m tu yato na vyaavahaarikasya k.rtabuddhi.h sindhvaadau gha.taadivyaapti.m smarato 'pi tato naikajaatitvam iti jaatibhedamaatrasaadhanam ida.m syaat | tato vi"si.s.tajaatiiyavyaaptidvaare.naasiddhir anekaanto veti yuktam eva | tatra ca k.rtabuddhyabhaavo naama saadhyabuddhyabhaava.h saadhanabuddhyabhaavo vety ubhayam api nirvyuu.dham |
yad api bhuu.sa.nakaara.h, k.rtakatvena ca pratiitau katha.m na k.rtabuddhi.h? sarve.saa.m praasaadaadi.su api k.rtabuddhir na bhavati, yathaa cirantane.su praasaadaadi.su vyaaptyabhij~nasyaiva k.rtabuddhir bhavati, vyaaptivimuu.thaanaam ak.rtabuddhir eva, tathaa k.sityaadi.sv apiiti na ka"scid vi"se.sa.h | puru.sak.rtabuddhi.h praasaadaadi.sv iva k.sityaadi.su na sa.mbhavatiiti cet? ki.m prasiddhaavinaabhaavaanaam utaaprasiddhaavinaabhaavaanaam? prasiddhaavinaabhaavaanaam api ki.m vyaaptigrahasm.rtivikalaanaam, athaanye.saam? abhra.s.tasmara.naanaa.m taavad bhavaty eva puru.sak.rtabuddhi.h | loke api hi vicitra.m jagat kenacid dhaatraa nirmitam ity asti pratiiti.h | vyaaptigrahasam.rtivimuu.thaanaa.m 
[305] api ceya.m vede.sv api puru.sak.rtabuddhir miimaa.msakaanaa.m naastiity ata"s ca tatraapi puru.sak.rtatvasaadhanaayoktaa vaakyatvaadayopy asiddhaa.h syuu.h | ki.m caanityatvasiddhyartha.m yatk.rtakatvasaadhanam uktam, tad apy asiddha.m syaat | na hi yaad.r"sya.m k.rtakatvaadi gha.taadi.su d.r.s.tam "srotraagraahyatvaruupam, taad.r"sya.m "sabde 'stiiti | tasmaat d.r.s.taantadaar.s.taantikavaidharmyam etat sarvaanumaane.su samaana.m ne"svaraanumaanasyaiva baadhakam iti, tad apy etenaiva pratyuktam | 
yat puna.h saadhyabuddhim adhik.rtya vikalpita.m ki.m prasiddhaanumaanabhaavaanaam ity aadi | atra bruuma.h | ya ekadaa suutradhaaraadivyaapaare devakulakalasaadisa.mbhavam upalabhya kaalaantare kalasaadisa.mdar"sanaat puru.sak.rtim anumimiite sa kiid.r"so vaktavya.h, prasiddhaavinaabhaavasmara.navaan na vaa? aadye pak.se tasyaiva naacalaadau puru.sak.rtabuddhi.h, kulaalaanumaanasyaapi prasa"ngaad ity upapaaditam | tat katham abhra.s.tadar"sanaanaa.m tadbhaavaniyama.h? tata eva vicitra.m jagad ityaadimatir api na vyaaptigrahasmara.nabalaat, ki.m tu dar"sanaantaraprabhavapravaadava"saat, tama"s.r.nvataam abhaavaat, vipariitavaadavat | 
vyaaptivimuu.thaanaa.m tv ity aadi siddhasaadhana.m ca | udaahara.nam api paapiiya.h, k.rtabuddhyabhaavasya jaatibhedamaatropadar"sanaparatvaat | na ca vaadiprativaadyapek.sayaa tadbhaavaabhaavacintety uktam, svaya.m vaa abhinive"senaanyathaapi sa.mkalpasa.mbhavaat | pratyak.saapek.sayaa tu vyaavahaarikaadhikaare.na cinteyam | tasya caaviditavedaadisa.mketasya vaidikavaakye tatpraticchandena ca racitam apara.m "s.r.nvato nipu.nam api niruupaya"s (niruupayaaa.m"s) cintaya taavat kiid.r"so vi"se.saavasaaya.h, kalasakuli"saadivat sarvaprakaaraa.naa.m puru.sai.h kaara.nadar"sanaat, pratyak.sasvabhaavaanaa.m "sabdaanaa.m pratyak.sabhedakalpane dhuumaadi.sv api prasa"ngaat | tata"s ca, 

	yadbhaava.h puru.saanvayavyatiricos tadbhaavabhaaja.h sthitaa 
naanyasmaad vacasa"s ca vaidikagiraa.m bhedo 'sti "sakyaatmano.h | 
	tuulyaatiindriyasuucanaa ca niyata.m naikatra caa"svaasana.m 
vedas tena na pauru.seyapadaviim apraapya vi"sraamyati ||

yadi tadaa ko 'vakaa"sas tadbhaavasya pratyak.samahaavaijaatye.su "sailaadi.su | tad etad aayaatam, 

	[306] eka.h kaaryavi"se.sam eva kalayan hetor vi"si.s.ta.m nija.m 
lak.syaagner iva kaaryamaatram amunaa vyaapta.m mudhaa manyate |
	tajjaatiiyakam eva kaaryam aparo naavaiti taddhetukam 
hanta dhvaantavi"se.sa e.sa vidu.saam adhyak.savastuny api ||

na ca laukikavaidikavaakyayor vaijaatyasa.mbhave samayamaatre.na paraajetavyo Miimaa.msaka.h | na ca pratyak.saak.siptavyaaptika.m vaakyatvam eva tatra "sara.nam | k.rtakatve tu yad ukta.m tad api cintita.m cintayi.syate caanantaram iti | nanu tathaapi tadvyaapte 'pi kaarye kaaryatvaad d.r.s.tam itaratraapiiti yathaa gha.taadi prayatnavannaantariiyakam, tathaa p.rthviidharaady api syaad iti cet? nanuuktam atra kaaryatvaadi vidyamaanam api tatraa"sakyavyaaptigrahatayodaasiinam eveti tenaabhidyamaanaad api kaaryaantaraan na yatnavata.h spar"so 'pi labhyate, kevala.m kaarya.m kaaryam iti "sabdamaatram abhidyamaanam ava"si.syate | tad yadi tad eva dvaaraantare.na "sara.niik.rtam aayu.smataa tatra saak.saad duu.sa.naa"srava.naat, tadaa tad api kaakabhak.sa.napraayam ity aadar"sayann aaha:

	vastubhede prasiddhasya "sabdasaamyaad abhedina.h |
	na yuktaanumiti.h paa.n.dudravyaadivad dhutaa"sane || (PV II 14)

etena yad apy ukta.m, naapy atra "sabdasaamyaad acetanopaadaanatvasya samaarope.na saadhyasiddhi.h, anityatvaadinaa k.rtakatvaadi.sv iva pratyaasatter ihaapi vaastavatvaat | na ca jaatibhedo dharmi.nor dharmayo.h sarvatra vaastavii.m pratyaasatti.m bhinatti, k.rtakatvaanityatvayo.h "sabdagha.tajaatibhedena pratyaasatter abhaavaprasa"ngaad iti | tad apy anavakaa"sam | na hi nagaadaav acetanatvasya sopaadaanatvasya samaaropa.m bruuma.h | tanmaatra.m tu vyaaptibahirbhaavaad asatkalpam iti |
yadi caanyad evaacetanopaadaanatva.m cetanaapek.si siddham anyad eva caacalaadau d.r"syata iti ki.mk.rto 'ya.m vibhaaga iti cet? upaadhik.rta.h | ki.m na bhinnadharmi.nor dharmayor apiiti cet, na, vai.samyaat | acetanopaadaana.m dhuumasthaaniiya.m kaaryahetvabhimaanaat na ca ka"scit tasya dharmibhedaad bhedam aaha: yadaa tv acetanopaadaanatvaad acalaadau cetanaapek.satva.m vivak.sitam, tadaa dhuumatvena dhuumo vahnimaan ity eva.mpraayaa sthiti.h | eva.m ca sati dhuumadvaye dhuumatvayor bheda.h prasa~njaniiya iti katha.m saamyam? evam evaastv iti cet, na, bhidyamaano hy upaadhir upaadhimantam 
[307] api bhindyaat | bheda"s caikapratyavamar"sabahirbhaavalak.sa.no na dhuumam upaadhi.m sp.r"sati, yena svagata.m bhinattu, yathaa kumbhaambhodharaadir acetanatvopaadaanatvam ity acodyam etat |
nanu na d.r.s.tas taavad dharmibhedena dharmabheda iti cet? yadruupapuraskaare.na pratibandhasaadhakapramaanav.rttis tasyaabhede bhidyamaanaapi dharmijaatir abhinnavad aabhaasamaanaa na baadhikaa | tadbhede tu tadgata.m dharmaantaram abhidyamaanam api bhinnavad aabhaasamaana.m na saadhakam iti nyaaya.h | anyathaa jaladharaarthinaapi kumbhakaarasya parye.sa.naaprasa"nga.h | tadapaaye 'pi vihaayasi balaahakodayadar"sanaan neti cet, na, tatprabhavasyaiva gha.tasyeva tasya maruto k.sepa.h ki.m na sa.mbhaavyate? atha ca vaaridhaaritvamaatram ubhayatra d.r.s.tam iti yathaa tatra sa.mj~naabhedamaatrabhedo vyavasthaapyate, tathaatraapiiti yuktam | pratibandhani"scayo hi pramaa.navi.sayasvabhaavaniyame sati bhavati, tadviruddhaaniyamaruupa.m ca saadhaara.natvam | 
pramaa.napratibaddho hi ni"scayas tadvi.sayasvaruupolla"nge 'pi bhavan pramaa.naapramaa.nasaadhya.h syaat | na caiva.m, tasmaan naanekaanta.h | naapy asiddhir adhyak.savyaapaaraanusaaraat | tad iha paan.tutvasyaagnivyabhicaaro d.r.s.ta iti d.r.s.taantasya saadhya"suunyataani.sedha e.sa.h | ata eva naanumaanam iti pratibandhaabhaavaad ani"scayaphalam idam ubhayatra | na tu siddhavyaaptikayor dahanapaa.n.dutayor vyabhicaare.na saadhanavaidhuryam, vyaaptisiddhaav anumaanaapavaadasyaa"sakyasaadhanatvaat vyabhicaarasyaivaayogaat | sarvopasa.mhaaravatii hi vyaapti.h, tadbhaave tadbhaava.h katha.m syaat? 
tato 'yam artha.h | yathaa paa.n.dutvaan naagnimattve 'numaana.m tasya tatraapratibandhaat | sa ca vyabhicaare.naabhivyakta.h | anyathaa tatraapy anumaanam a"ngiik.rtyaiva svastham aasiit | sa ca vyabhicaara.h pramaa.navi.sayasvaruupetarasaadhaara.na.m dharma.m sarvam apratibaddhatve niyatam aadar"sayatiti yathoktasaadhaara.natvaak.r.s.taad apratibandhaat | tathaiva yathaa kaaryatvaadimaatraad api na cetanaadhi.s.thaanaanumaanam iti | ato vyabhicaaradar"sanam upakaarakam eva parasya | tasmaat pramaa.navi.sayasvaruupaparamaar"saat tathaavidhopaadhikam eva kaaryatvaadisaadhana.m dhiya iti siddham | tathaavidhasya ca vaastava eva pratyaasattibheda iti sa.mj~naamaatra.m "sara.nam aapatitam | 
tena dharmijaatibhedasya dharmabhedakatva.m siddham apiiti katha.m sarvatra tanni.sedha.h? atha sarvatraiva yadbhedakatva.m tanni.sidhyate kvacid abhedakatvam apiity artha.h, tadaa siddhasaadhanam | ukta.m hi pramaa.navi.sayasvaruupaapek.sayaa tadubhayavyavasthaanam iti | tathaa ca sati bhedasthitir eva, 
[308] k.rtakatvaadispar"sa"s caaparibhaavakatayaa kriyate | na hi tatraapi pratyak.sabalaad vyaaptir upapaadayitu.m "sakyaa, ki.m tu viparyayabaadhakaanumaanaat, tadabhaave 'nanumaanasye.s.tatvaat | 
tato 'bhuutvaabhavanaabhidhaanadharmamaatrasya bhuutvaabhavanena dharme.na vyaaptisaadhaka.m dharmi.no yadi jaatibhedam udaasayati dhuumasyaagninaa vyaaptisaadhakam eva mahaanasaadi, tadaa prastute kim aayaatam yatra pratyak.savyaapaaraapek.sayaa jaatibhedani.s.thaiva vyaaptig.rhiitiriitir iti? yadi tu prak.rte 'pi kaaryavastustomagataa.h kaaryatvaadaya eva dharmaa.h pratiitavyaaptaya.h syu.h, tadaaya.m na do.sa.h | kevalam upaayaprakaaradvayasyaapy ayogaad ayuktaiva vyaaptir iti dar"sitam | tatra viparyayabaadhakapramaa.naparicayas te.saam asa.mbhavo, bauddhagandher eva kasyacit tathaa yatnadar"sanaat | na ca prak.rte vaktu.m "sakya iti tatraasthaam avadhuuya | prade"saantare ca, 

	nitya.m sattvam asattva.m vetyaadinaa (PV II 180)

kara.namaatre vi"se.satyaagena kaaryamaatrapratibandha.m viparyayabaadhakabalena suucayato nirv.rtti.m vidadhaano bhagavaan vaartikakaara.h parasya dar"sanaadar"sanamaatre.na vyaaptivaadina.h tadyogapratipaadane pratyaasanna.m pratyak.saanupalambhabalaav alambanam avalokayan tad aahatya duu.sayitu.m jaatibhedak.rta.m duu.sa.nam udbhaavayatiiti veditavyam | tasmaat pratyak.savyaapaaraavadheyajaatibhedasyaatyanta.m vyaktatvaat sa.mj~naamaatra.m "sara.niikriyamaa.nam apy aki~ncitkaram ity uktam ||
athavaa, astu gha.taadyapek.sayaa k.so.niidharaadiinaa.m jaatibhedo yata.h, -

	siddha.m yaad.rg (PV II 13) 

ityaadi ucyate | krii.daaparvataadayas tu pauru.seyaas tadekajaatibhavaa.h, tai.h sahaikahetava.h ki.m na bhavanti? tato 'yam artha.h, yo ya.h "saila.h sa sarva.h pauru.seyo yathaa krii.daa"saila.h "saila"s ca kailaasa iti | eva.m kulyaamahaasarovaraprabh.rtayo nadiisamudraadiinaam udaahara.naany uuhaniiyaaniity aa"sa"nkyaaha, 

	vastubhede prasiddhasyetyaadi,

ayam artha.h, krii.daaparvatakaadinirmitid.r"saa.m "sailaadi.su j~naanumaanaapi nyaayasahaa skhaladgati yatas tannaamamaatra.m samam |
[309] ki.m caanekasamaanamaanavak.rtaa.h sidhyanty amii cen nagaa.h kaa vaarte"svarasaadhanasya kim ihopaatta.m samaapta.m ca kim ||
jaatibhede siddhe 'dhikara.nasiddhaantanyaayaanusaara.h puurayed api pratyaa"saam, abhede tu tad api niraaspadam | na hi sajaatiiyakumbhaantare tadvijaatiiyasya nirmitu.h siddhir ity anubhavaat abhyupagamaad vaa bhinnaiva jaatir anayor na samaana.m hetum aavahati sa.mj~naamaatrasaamye 'piiti | ka.h punar aya.m niyamo ya uktaprakaaradvayenaiva vyaaptigraho naanyathety aa"sa"nkyaaha,

	anyathaa kumbhakaare.na m.rddhikaarasya kasyacit |
	gha.taade.h kara.naat sidhyet valmiikasyaapi tatk.rti.h || (PV II 15)

iti | na hi suduuramanusarataapi sa ka"scit pratibandhasaadhanavidhir labdhavyo ya.h kumbhakaare.na m.rnmayamaatravyaaptiprasa"ngaparihaarakaarii prayatnavataa kaaryamaatravyaapti.m saadhayi.syatiiti bhaava.h | kumbhakaare.na hi kaaryamaatravyaaptisaadhanaaya prabhavatas tadvi"se.sam.rnmayasya saadhane ka.h "saktivyaaghaata.h? astu vaa prakaaradvayenaiva vyaaptigraha.h | yat tuuktam, 

	no bhedena vipak.sabaadhakava"saad ityaadi

tato 'nyathaa bhavi.syatiiti aa"sa"nkya jaladharaarthinaa kumbhakaaraparye.sa.naaprasa"ngam uktam eva prakaaraantare.na sa.mbhaavayann aaha,

	anyathetyaadi |

yadaa hi baadhaatmakodde"senaapi pravartamaana.h saamaanyenaiva vyaapti.m saadhayati, tadaa kuto m.rnmayaat kulaalaanumaana.m kuryaat kaara.namaatrasya siddhe.h? yadaapi pratyak.saapek.sayaa hetuvi"se.se.na kulaalena kara.navyaapaaropadheyavi"se.sasya kumbhaadikaaryavi"se.sasya vyaaptis tadaapi kutas tat prasa"nga.h? yadaapy adhyavasaayamaatraapek.sayaa saamaanyena vi"se.sasya tadaapy aya.m duuratara.h | eva.m tu vyavasthaato 'nyathaavyaaptigraha.ne vi"se.se.na saamaanyasya bhavatiiti katha.m m.rnmayaat kulaalaanumaanam aprasa"ngi? tatkaaryakumbhaadyapek.sayaa atyantavisad.r"saad api prasa"nge katha.m kiyataapy a.m"sena pratyaasannaat na syaat? tathaa caiva.m sajaatiiyaad apy avaantarabhedaanusaaripratyak.savyavasaayaapek.sayaa naanumaana.m pratibandhaani"scayaat tadaa kaiva vaartaa vijaatiiyaad? Atyantavijaatiiye d.r.s.tavyaaptikasyeti da.n.daapuupanyaaya e.sa iti dar"sayitu.m m.rnmayagraha.nam | 
	[310] nanuubhayathaa vyaakhyaane 'pi vyabhicaaraad eva naanumaana.m, tat katham atiprasa"nga iti cet? uktakrame.nopakaaraka eva vyabhicaaro 'smaaka.m na baadhaka.h | tathaa hi pramaadvayavyaapaaraatikrame 'nantaraprakaarabahirbhaave vaa pratij~naatapratibandhani"scayaabhaavasaadhaka eva vyabhicaara iti | api ca, vyabhicaaro naama saamaanyena g.rhiitaayaa vyaapter niyatavi.sayaapek.sayaa vighaatam aatanoti, atha vyaaptigraha.nam eva tan na bhavatiiti vibhaavayati, atha saty api vyaaptiprasare 'numaanamaatra.m kha.n.tayati, ata evaabaadhitavi.sayatvam api li"ngalak.sa.nam aakhyaatam iti pak.saa.h | 
tatra prathamapak.se sarvatraanaa"svaasa.h, anyatraapi tadbalaad eva saadhyapratyaa"saa, saa ca ni"scitaapi kha.n.titaa kvacid iti anyatraapi "sa"nkaaniv.rtte.h, tata eva tadgraha.navaiyarthyaat | 
dvitiiye tu vi"se.sa"s cetane | yathaa hi kumbhakaare.na kaaryasaamaanyasya pratyak.se.na vyaaptir g.rhiitaa vyabhicaare.na durg.rhiitaa vyaavasthaapyate, tathaa caitanyamaatre.naapi, tatraapi pratyak.savyaapaare vi"se.saabhaavaat | 
t.rtiiye tu vyaaptau satyaam eva vyabhicaare.naanumaanam apaasyata iti mahiiyasiiyam ayogaparamparaa | kevalam atra pak.se etad aapatita.m yadiidam atra saadhana.m saadhya.m vyabhicarya na sthita.m tadaa saadhya.m saadhayatiiti | etac ca saadhyavidhura.m sarvaarthasaak.saatkaari.no naanya.h kartu.m "sakta.h | sa hi ya eva dharmii tathaavidhamadhyamadhi"sayito na bhavati tam eva vaa vyabhicaaragocaratayaa anumaanabhaajaniikaroti, sarvavipak.saaniik.sa.ne tu vyabhicaara"s ca vyaaptidurgraha.nam eva saadhayatiiti kaaryamaatravyaapti.h prak.rtakaara.navi"se.se.naasa.mbhaviny eva saadhur iti |

	g.rhiitaayaa.m vyaaptau yadi vihatir aa"svaasaviraho graho 
naasau vyaapter yadi ca na vi"se.so matimati | 
abaadhaapek.saayaa.m na sakalavipak.sek.sa.nam .rte 
niraata"nkas tasmaan na khalu phalamaatre grahavidhi.h | 

iti sa.mgraha.h | 
	ki.m caadaaya samastavastuvi.sayaa.m vyaapti.m puna"s cen mataa tattajjaati.su baadhakakramava"saat svavyaapya (svavyaapyatattat) sthiti.h |
	[311] 	tajjaati.su saadhakakramava"saad unniiyate ki.m na saa 
yenaayaasaka"saktisa.m"sayapada.m santo vi"santiid.r"sam ||

ity antara"sloka.h | 
apariga.nito naama vastuvyaapaaravi.sayo 'pariga.nitatam astv avi.saya.h | tatra ka evam anaatmiiyakaaryajaatinikarasya pratyeka.m vyabhicaaraat d.r.s.tvaa d.r.s.tvaa svakaaryajaati.sv eva niyantu.m hetum apaaravyaapaara.h paarayate? tathaa ca sati yasyaiva saak.saad aniik.sito vyabhicaara.h tadaiva tasya gamakam aa"saktam | tadaa "sa"nkaasambhavaan neti cet, na, kvacid atiindriye tarhi ni"scayam aya.m kuryaat | yajjatiiyodde"sena prav.rttam adhyak.sa.m saamaanyavi.sayam avasthaata.m (avasthaapita.m) tatra ka.h sandeha iti cet? eva.m tarhi paraaparatadiiyavyaapyajaati.su tathaiva sa.m"sayaprav.rttipratyaniikapramaa.nav.rttyanusara.ne aayaatas t.rtiiyapaadaapatito 'rtha.h | tasmaan na kaara.navi"se.se.na buddhimataa kaaryamaatrasya vyaapti.h pratyetu.m "sakyeti, 

	siddha.m yaad.rg (PV II 13) 

ityaadi siddhaanta.h | 
athavaa yad ukta.m na "sariiranirapek.saprayatnavanmaatre.na kaaryasya vyaapti.h pratipattu.m paaryate, pratyak.se.na pratik.sepaat taad.r"sasyetyaadi, tad evopasa.mharati, 

	siddham iti

yaad.rk.so 'sau "sariiraadiyogii adhi.s.thaataa ceti | "se.sa.m subodham | taad.r"sa"s ca pratyak.sabaadhaadido.savi.saya ity aakuutam | nanu "sariiravaty api cetanatva.m d.r.s.tam itaratraapi sa.mbhavati iti yathaa "sariiri.naa vyaaptam kaaryaadi sidhyati, tathaabhimatenaapi ity atraapi praag uktanyaayaat sa.mj~naamaatraad ava"si.syamaanaat saadhanamanoratham unmathnann aaha, vastubhede kumbhaadau prasiddhasya kulaalaader yaa vaacaka.h "sabgda"s cetana iti tanmaatraad abhidyamaanasyaabhimatasya pramaa.navyaapaaraapek.sayaa duuriik.rtasya na yuktaanumitir iti vyaaptaabhimataat vastuna iti prak.rtam arthaapanna.m vaa katham ivety aaha, 

	paa.n.tadravyaadivad dhutaa"sana iti |

ayam abhipraaya.h, yadi "sabdamaatrasaamyenaabhidyamaanasyaanumaana.m "sabdasaamyenaabhidyamaanaad api paa.n.dumna.h ki.m na dhuumadhvajasyaanumaanam? atha tatra vi"si.s.takaaryasvabhaavaapek.sam 
[312] adhyak.sam anyavyaapti.m pratik.sipatiiti naanumaanam ucyate, tathaa cetanamaatrapratik.sepe.naapi pratyak.sa.m ki.m na tad anumaana.m nirasyati? etena yadaa d.r"syam api kaaryaantara.m tiraskaroti pratyak.sa.m tadaa kaiva kathaa d.rkpathaatiriktasya cetanamaatrasyeti? astu taavad vyaapyaapek.sayaa vibhaaga eva, loke tathaiva pratiite.h, anyathaatiprasa"ngaac ca |
vyaapakaapek.sayaa tu yady e.sa niyamo na syaat ko do.sa ity aa"sa"nkyaa puurvoktam eveti prasa"nga bha"ngyantare.na taru.nayati, anyathety aadi | valmiikasyeti valmiikajantor ity artha.h | tatk.rtir iti gha.taadik.rti.h | ayam artha.h, yadi vi"se.se.naapi vyaaptim avasaaya cetanamaatra.m saamaanyam anumaatavyam, tadaa kumbhaadikara.nasya kulaale niyatasya cetanamaatraparyavasitatvaat gha.taader api valmiikajantu.h kartaanumeya.h syaat, yathaa hi kumbhaade.h kumbhakaare.na vyaaptigraha.ne caitanyamaatre.naavi"se.saat tasyaapy anumaanam eva.m valmiikaukaso 'pi caitanyenaanyaavi"se.saat ki.m naanumaanam? yadaa ca "sariiri.naa vyaaptigrahe "sariiri.no 'py anyasya pratik.sepa.h, tadaa (katiratyanteti maat.rkaastha.h paa.tha.r) ka vaartaatyantavisad.r"sasyeti | na caatra bahutvenopayoga.h, ekaatmano 'pi yaitanyaad iti valmiikasyeti nirde"sa.h | etena dhuumaader api jaa.tharaader anumaanaak.sepo vyakta.h | vyabhicaaracarcaayaa.m ca puu.rvavat sarvam aavartaniiyam iti | 
yad ukta.m, prayatnavataa yad vyaapta.m sannive"saadi tan na siddha.m sindhubhuudharaadau, yac ca siddha.m tan na vyaaptam iti tatraitat syaat, nanu jaatyuttaram ida.m dharmabhedavikalpanaat, tato yathaa yat k.rtaka.m tad anitya.m gha.tavad iti k.rte ka"scid aaha, yadi gha.tagata.m k.rtakatva.m hetus tad asiddha.m "sabde, "sabdagata.m tv anityasa.mghaate gha.tapa.taadaav abhaavaad viruddham | atha sapak.savad vipak.se 'pi naastiiti mati.h, tadaa asaadhaara.nam anaikaantikam iti | na ca taavataa k.rtakatva.m tattvato '"saktam eva anityatvasaadhane, tathedam api | tathaa hi yac ca siddha.m tan na vyaaptam ity anena sapak.saav.rtter virodha.h, vipak.saad api niv.rttipak.se vaa asaadhaara.natvam aak.r.s.tam iti | atha prak.rtakaaryaanurodhaad aduu.sa.nam evedam udgho.syate? tathaa sati k.rtakatvaader api asaadhanatvaprasa"nga.h suutrakaaravirodha"s ca, kaaryasamasa.mj~nayaa asya duu.sa.nasya tena pratij~naanaat | yadaaha, 

	kaaryatvaanyatvale"sena yat saadhyaasiddhicodanam |
	tat kaaryasamam etat tu tridhaa vaktrabhisandhita.h ||

[313] iti upacaaramaatrak.rttvenaanyatvasya le"sa ukta.h, vaktrabhipraaye.na traividhya.m ca dar"sitam iti |
tad etad ubhayam apy asaaram, prathamapak.sasya taavat puurvam eva pratik.sepaat | ukta.m hi vyaaptisaadhakapramaa.napurask.rtasvaruupasyaabhede bhidyamaanaa api sa.mbandhino vidhuutabhedaa iva bhaasamaanaa na baadhaka.h | tasya tu bhede abhedino 'pi bhinnavad aabhaasamaanaa.h kaaryatvaadayo dharmaa na tadvyaapakasya saadhakaa iti | vyaaptigraha.naprakrama"s ca dvividho dar"sita.h | tatra yadi naa"sena k.rtakatvasyeva viparyayabaadhakabalaad buddhimataapi kaaryatvaader avinaabhaavagraha.h syaat, tadaa abhuutva bhavanamaatram iva sannive"saadimaatram adhik.rtya prav.rtta.m pramaa.nam iti kas tatra dharmibhedena bhindaana.h saadhana.m "sobheteti yujyate jaatyuttaram iti |
yadi tu pratyak.sanupalambhava"saat sannive"saadikam iva k.rtakatvam api vyaaptam avadhaaryeta tadaa "sabde 'pi "saadhanatva.m k.rtakatvaade.h kena nivaaryeta, jaativi"se.sollekhenaiva pratyak.saanupalambhavyaapaarasya parini.s.thitatvaat? anyathaa dhuumagataa api kaaryatvaadayo jaativi"se.saanavacchedena dahanaavinaabhaavina.h sidhyanto naa"sakyaparihaaram atiprasa"ngam upaniiya svaasthyam aasaadayeyu.h | kaaryaantarasya vyabhicaaropak.sepo 'pi k.sodi.s.tha.h pratividhi.h | tadaa hi yatraiva saak.saad vyabhicaaraanupalambha.h tad eva saadhana.m jaatam iti kiyal laaghava.m do.sabhaarasya? 
na ca vahnikaaryaantaraad api bhasmaade.h svapnepy alabhyavyabhicaaraad dhuumaikakaaryavyaapti.m g.rhiitapuu.rvi.nas tadanumaanam astiity api niveditapraayam | tasmaad anukraantapramaa.naapek.sayaa dharmijaatibhedadharmaa.naa.m bhedaka evaabhyupagantavya iti katham ucyate jaatyuttaram iti? nyaayavaadinas tu suutrakaarasya, 

	saadhyenaanugamaat kaarye saamaanyenaapi saadhane | 
	sa.mbandhibhedaad bhedoktido.sa.h kaaryasamo mata.h || (PV II 16)

ayam artha.h | yadaa taavad vi"si.s.tavi.saya eva vyaaptigraha.h pratyak.savyaapaaropek.sayaa tadaa sa.mbandhibhuutajaatyantarabhedaat kaaryatvaader bhedoktir do.so bhavatu, nyaayapraaptatvaat | yadaapi vinaa"saadinaa saadhyena viparyayabaadhakava"saat saamaanyenaabhuutvaa bhaavitvamaatram anugatam aasthaaya saadhanam anu.s.thiiyate, tadaapi sa.mbandhibhedaad bhedoktido.sa.h, kvacid dar"sanaat pramaa.naparirotim 
[314] anaalocyocyate sarvakaaryasama.h sa.mmato 'smadguro.h | anyadaa tu saadhanasya do.sa e.sa ity ado.sa.h | nanu tathaapi sarvopasa.mhaaravatii vyaaptir na siddheti siddham | na tu taavataa saadhyaasiddhir eva, yadi para.m paramataanurodhena vyaaptigraho nirvyuu.dha.h | 
asmaaka.m tu d.r.s.taantad.r.s.tam eva ruupa.m vyaaptam avadhaaryate yathaa mahaanasaparid.r.s.ta.m dhuuma.m dhvajaadhiinam (dhuumadhvajaadhiinam) avadhaarya saadhyadharmigata.m saamaanyenaanupravi"syaapi saadhyadharmi.ni dhuumam upalabhya yatra dhuumas tatraagnir d.r.s.to yathaa mahaanasa iti evam agnim anumiimahe, tathaa prayatnavataa gha.taadijaatiiyamaatrasyaiva vyaaptisiddhaav api yatra kaaryatva.m d.r.s.ta.m tatra prayatnavataa k.rtir iti vaktu.m "sakte.h | tata"s caivam api saadhyasiddher avirodhaat ko 'nurodha.h sarvopasa.mhaaravyaaptigraha.nasya? maulasaadhanaanarthakyasaadhanasyeti cet? eva.m tarhi vyaktam idam aayaata.m jaatyantare vyaaptim aadaaya jaatyantaraad evaanumaanam iti | yadi para.m vyaapyali"ngayo.h sa.mj~naasaamyam apek.sya, tathaa ca sati na vastuli"ngam ukta.m bhavati | kevala.m kaaryaadi"sabdav.rttimaatram eva | tac caayuktam ity aadar"sayann aaha - prayatnavato,

	jaatyantare prasiddhasya "sabdasaamaanyadar"sanaat |
	na yukta.m saadhana.m gotvaadvaagaadiinaa.m vi.saa.navat || (PV II 17)

iti | 
nanu kaaryaadiiti na "sabdamaatrabhuutvaa ("sabdamaatram, abhuutvaa) bhaavitvasaamaanyasyaanugamasa.mbhavaat, go"sabdas tu svargaadi.su rucimaatra"sara.no na ki~ncid artham anugamya vartate iti mahaan vi"se.sa.h | etad api plavata eva, na hy abhuutvaabhaavitvamaatra.m (naantaravan naantariiyakam iti maat.rkaayaam) vannaantariiyaka.m (prayatnavannaantariiyaka.m) siddham, yena tadanugamasamaa"sraya.h phala.m syaat | siddhau ca puna.h sa eva saropasa.mhaara iti kim anena parih.rta.m sviik.rta.m vaa? tasmaat tad api saamaanyam kaaryajaatibhedena bhedam aave"sayato na ka"scid vastvanugama iti "sabdamaatram eva saadhanam aa"srita.m bhavatiiti pa"syaama.h | tata"s ca na ka"scid vi"se.so gatvena vaagaader vi.saa.nasaadhanaad asyeti | 
eva.m d.r.s.taante 'py ayam eva "sloka.h | tadaa ca jaatyantara ity anyadhuumajanmani prasiddhasya vahner iti yojyam, yadi sarvopasa.mhaaraparihaara.h | yadaa tu sarvam eva dhuumaruupam ekaakaarapratyavamar"sava"saad ekiik.rtya vyaaptim avadhaarayati, tadaa na "sabdamaatrasaamyam | sa eva vyaapta.h 
[315] artho 'traapiiti na saadhyasiddhivirodha.h | naapy eva.m maulahetuvaiphalyopalambhasa.mbhava.h | na hi yatra yatra saadhana.m tatra tatra saadhyam iti saamaanyena prav.rttaapi buddhir abhimatade"sakaalaadibhedam aaspadiikartu.m prabhu.h | ato vi"se.sasya prav.rttiniv.rttivi.sayiikara.naaya na pak.sadharmam anaalambyaasitu.m "saknuyaat | tat katham aphala.m maulam a"ngam? 
tasmaad vyaaptigrahe sarvopasa.mhaaraparihaari.no 'pi dhuumo 'pi naagner anumaapaka iti laabham icchato muulasyaapi naa"sa.h | na hi yatraiva dhuumajanmani vyaap.rto vahnir upalabdhas tad eva de"saantare 'pi, kevala.m so 'pi dhuuma"sabdavaacyo 'yam apiiti "sabdasaamyam avati.s.thata iti na gotvena vaaca.h "s.r"ngasaadhanaad asyaapi ka"scid vi"se.sa.h | nanu tathaapi kiid.r"sii punar iya.m vaaca.h "s.r"ngasiddhir adhyak.sak.siptatvaat svayam eva hi, 

	vyasto hetor anaa"sraya.r

ity abhichiiyata iti cet? satyam iyaan apy abhuuya.h sa.mbhavii bhavata iti mahaan lobho 'smaakam | kadaacid eva.m prati.sedhata.h sa.mj~naamaatrato 'pi saadhyasiddhipratyaa"saa parigalayatiiti citra.m caatra yac chaastrapari"sramaanuruupam,

	maanagras te giraa.m "s.r"nge saadhana.m neti pa"syata.h | 
	sa.mj~naamaatre.na saadhyasya siddhi.h kasmaat samiihitaa ||

yan na gopaalaa"nganaajanasyaapi saampratam, eva.m ca samiihamaanas tad api "sraddadhiiteti tadanuruupam uttara.m parihaasaparam abhidadhaano vacasi vi.saa.naanumaanena sakalam anucitaanumaanamaatram upalak.sayati | yadaa hi dahanaadiinaam api gardabhaadibhyo 'pi labhyaavakaa"sam anumaana.m tadaa kasya kasmaad apratiitir ity aakuutam, yadi para.m saak.saad adhyak.sabaadhaa maa bhuut? nanu vyaaptavastusaadhaara.naabhidhaanav.rttes tadvyaapini"scayaprasa"ngaprakrame ko 'vakaa"so gardabhaad dahanaanumaanasya? na hi dahanvyaaptavastusaadhaara.naa dhuumabhasmaadi"sabdaa gardabhe sa.mbhavina iti cet, na, vastvaadi"sabdenaapi "sabdasaamyasiddher ity etac ca,

	paa.n.dudravyaadivad dhutaa"sane 

ity anenaiva prativar.nitam antar.niiya pak.saantare.na to.sayann aaha,-

[316] vivak.saaparatantratvaan na "sabdaa.h santi kutra vaa |
	tadbhaavaad arthasiddhau tu sarva.m sarvasya sidhyati || (PV II 18)

etena gardabhaadi.sv api taavad eva dhuumaadi"sabdaanaam asa.mbhavo yaavan na samayasamiihaa | tato 'numaanaabhaavo 'pi dhuumaadi"sabdaapravartanaavadhika eva | prav.rttau tu ka.h saadhya.m ru.naddhiity uktam | na tv eva.m vastuni saadhane | tathaa hi,

	avinaabhaavavi.sayaan na vinaabhaavasa.mbhava.h |
	vivak.saaparatantratvaan na "sabdaa.h santi kutra vaa ||

vaa"sabdo yathaarthe | 

	tadbhaavaad arthasiddhau tu sarva.m sarvasya sidhyati ||

na tu pratibuddhavastuv.rttita.h saadhyasiddhaav abhimataayaa.m "sabdaadivat sarvasiddhi.h ulla.n.thamaatraphalaa, ki.m tu tattvata eva vyaapakasya sarvasiddhir iti bhaava.h | tad eva.m d.r.s.taantad.r.s.tamaatrasya vyaaptivacane vacanasaamyamaatraparatantraa siddhir asiddhir evaapatatiiti taattvikasiddhinibandhanavastusaadhanaanve.si.naa sarvopasa.mhaari.ny eva vyaaptir upapaadayitavyaa | saa ca dvidhaapi na sannive"saadibhyo buddhimato 'numaana.m maanabhaajaniikaroti | tanmaatrasiddhaav api vaa naabhimataa vi"se.sasiddhi.h, yata.h "sreyo 'rthibhir ity artham abhidhiiyamaanam ii"svaraabhidhaanasya kovidair aadriyeteti sa.mk.sepata.h prakara.naartha.h | tasmaat sthitam etat, taad.r"sii pramaa.nasa.mmate anitye 'py apramaa.nateti || 
<t.rtiiya.h kha.n.ta.r>

|| ii"svaravaadaadhikaare vaartikasapta"slokiivyaakhyaanaa.m samaaptam ||
<samaapta"s caayam ii"svaravaada.r>
