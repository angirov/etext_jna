[345,2-365,17] 
|| advaitabinduprakara.nam ||

[345,3] iha bahirarthaabhinive"sino manoratho yad yathaa pratiiyate tat tathaa sad iti [345,4] vyavasthaapyate, yathaa kuvalaya.m niilaruupatayaa | vij~naanaad vyatiriktaruupatayaa ca pratiiyante 
[345,5] gha.taadaya iti svabhaavahetu.h | naatraasiddhi.h, graahakaa"ngaad vicchinnena tarjaniinirde"sayogyena 
[345,6] puro 'vasthaayinaa ruupe.na gha.taadyaakaarasya pratibhaasaadhyavasaayaabhyaa.m kro.tiikara.naat | tathaa 
[345,7] hy aya.m gha.to naaya.m gha.ta iti pratiiti.h pratyaatmavedyaa sarvapuru.saa.naam avyutpannasa.mketaanaam api 
[345,8] sa.mj~naavi"se.sollekhavimukhas tadanuruupa evaantarjanya.h | baalo 'pi sukhasaadhana.m stanam avalokya 
[345,9] tadabhimukhe karamukhe prahi.nvan bahiravasaayasacivam aatmaanam aatanoti | tata"s ca vyatiriktena 
[345,10] ruupe.na gha.taadyaakaarasya pratiitir naasiddhipathaprasthaayinii | naapi virodhinii saadhyena, sapak.se 
[345,11] sa.mbhavasya dar"sitatvaat | viparyayavyaaptasya ca viruddhasya tadasa.mbhavaat | 
[345,12] ata eva ca naasaadhaara.natvam, naapi sandigdhaanvayatvam, vipak.se 'dar"sanaac ca na 
[345,13] saadhaara.naanekaanta.h | na ca vaktavya.m kaamalina.h piita"sa"nkhapratiitaav api na tathaiva vyavasthaa 
[345,14] ke"so.n.tuukapratiitau vaa taimirikasya, ata.h saadhaara.natvam eveti, baadhakagrastatvena tatpratiite.h 
[345,15] bhraantatvena pratyak.savyaapaaravirahaat | prastutas tu baadhakaabhaavaad bhraantyasiddher adhyak.savyaapaara 
[345,15] eva | na ca kadaacid atraapi syaad baadhakam ity anaa"svaasa.h, sarvatra pratyak.savyaapaaroccheda-
[345,16] prasa"ngaat | tasmaat, 
[345,17] de"sakaalanaraanyatve baadhake sati naak.sajam | 
[345,18] gha.taadibhedabodhas tu pratyak.sas tadabhaavata.h || 
[345,20] eva.m tarhi pratyak.savyaapaare kim anumaanenety api na codyam, vyavahaarasaadhanasya 
[345,21] vivak.sitatvaat | pratyak.sagocare hi vivaadasa.mbhavo naanumaanaprayojye vi"sraamyati | tatra 
[345,22] yathaa pratyak.se 'pi gavi kuta"scid aaropaat muu.thas tadvyavahaaram apravartayan saasnaadisamudaayaatmakatvena
[345,23] pravarttyate, abhaavavyavahaara.m vaanupalabdhyaa, tathaa pratyak.se 'pi graahyagraahakayor bheda 
[345,24] aagamaantaraanusaarii tathaapratiityaa vyavahaartata iti na do.sa.h | sa caaya.m vyavahaara.h 
[345,25] tanmaatranimandhana.h (66a) sak.rtpravartanaad eva siddha.h | na hi kuvalayaadaav api niilaadi-
[346,1] vyavahaare tathaa pratibhaasaadhyavasaayaabhyaam anyad adhika.m vaa ki~ncit nimittam asti, tanmaatrato 'prav.rtti-
[346,2] prasa"ngaat | arthakriyaasa.mvaado 'pi hi prathamaayaa.m prav.rttau gave.syate | abhaasavastu 
[346,3] tanmaatranibandhana evaasau vyavahaara.h | prastute tu bhedavyavahaare sarvatra evaanaadikaalikaabhyaasa-
[346,4] paa.tavabh.rto lak.syante | ukta.m hi, 
[346,5] baalo 'pi hi 
[346,7] ityaadi | 
[346,8] tasmaad vyavahaarapragalbhasya tathaa pratiitimaatrapratibaddhas tathaavyavahaara.h | tasmin 
[346,9] saadhye tathaa pratiiyamaanatva.m tadanyaanapek.satvena vyaapyate | yadi ca kvacit tathaa pratiitaav api 
[346,10] tathaa vyavahaaraviraha.h syaat, tadaa tadanyaapek.sa.m syaad iti saadhyasya tadvyavahaarayogyatvasya 
[346,11] abhaave vyaapakaviruddhopalabdhyaa avadhuuyamaana.m tathaa pratiiyamaanatvam apetabaadhake vi.saye 
[346,12] tathaa vyavasthaayogyatayaiva vyaapyata iti vyaaptisiddhe.h sandigdhavipak.savyaav.rttikatvam api 
[346,13] nopanyastasya hetor antikam upasarpatiiti siddham adhyak.savi.sayasyaapi j~naanaj~neyabhedasyoktaanumaana- 
[346,14] vyavahaaryatvam ahaaryam iti | 
[346,15] atrocyate | kim ida.m vij~naana.m naama yato bhedena pratiiti.h tathaa vyavahaara.m saadhayet? 
[346,16] yadi hi j~naayate 'neneti j~naana.m jaanaatiiti vaa ubhayathaapi j~neyaapek.sa.m lak.sa.nam etat | na ca 
[346,17] baahyaapalaapino j~neya.m naama ki~ncid asti siddham, yatas tadadhigatisaadhana.m j~naana.m syaat | tathaa 
[346,18] hi, ida.m j~naanam ida.m j~neyam iti vyavahaaro vyaapaaravi"se.sak.rto vaa syaat dvaitavaadino 
[346,19] jaatiniyato vaa? prathamapak.se j~naanasya vaa j~neye j~neyasya vaa j~naane vyaapaara.h, paraspara.m vobhayo.h? 
[346,20] atraapi prathamapak.se nirvartako vikaarako veti vikalpaa.h | 
[346,21] tatra na taavat j~neye j~naanavyaapaaro nirvartaka.h "sakyo 'bhidhaatum, ad.r"syavi.saya- 
[346,22] vyaalopaprasa"ngaat | na ca tathaivaabhyupagamo yukta.h, tadaiva kenacit d.r.s.te.h | tajj~naanena 
[346,23] nirvatanaabhyupagame ca parok.sasyaapi sthiter anapahnava.h | sa ca tena pa"scaad d.r"syamaana.h 
[346,24] tajj~naanasyaiva nirvartako jaata iti na vi.saya syaat | sa na tasya d.r"sya.h tajj~naanajanyas tv anya 
[346,25] eveti cet? ekasthaanaanupapatti.h | apratighatve prakaa"saruupasya pratyaatmavedyasya paraa-
[346,26] gocarasya vij~naanaruupataiva mukhaantare.na samarthitaa syaat | niilaruupatvaan naivam iti cet? 
[347,1] kena punar vij~naanasya niilaakaarotpattini.sedha.h siddha.h, tatsaadhanaaya saadhanaanavadhaanaprasa"ngaat? 
[347,2] tasmaan na parok.sam asad eveti dvayavaadino yuktam | 
[347,3] na caayam abhyupagamo 'syeti naatra nirbandha.h | pramaa.naabhaave prameyaabhaavam icchato 'pi 
[347,4] hi na parok.sasya sarvathaabhaava evaabhimata.h, api tu sann ava"sya.m kasyacit pramaa.nasya vi.saya.h syaat 
[347,5] stokaantare.neti | (66b) anyathaa satsa.mprayoge satiindriyaa.naa.m puru.sasya buddhijanmety avaacya.m 
[347,6] syaat, j~naanaat praak sato virahaat | sa punar abhyupagamo na nyaayya iti kim anena, tanmaatrasya 
[347,7] vivak.sitatvaad ity ala.m vistare.na | 
[347,8] vikaaryapak.se tu yasya j~naanasya vikaaryo 'rtha.h sa graahya iti vyavasthaayaa.m "sokaadino-
[347,9] pahataayaa buddher vikaaryam indriyam api graahya.m syaat, malinamukhacchaayaadayo vaa? du.hkhajanito 'sau 
[347,10] vikaara iti cet? na, upahataakaarasa.mvedanaad anyasya tasyaanupalabdhe.h | nirlo.thita.m caitac chaastra 
[347,11] ity ala.m prayaasena | atha naitaad.r"so 'ti"saya.h prameyasya j~naanaat, ki.m tarhi prakaa"saruupasyorpattir iti 
[347,12] cetatraapi pak.se ekagocara.h sarvagocara.h syaat | tadiiyaj~naananiv.rttau tadruupaniv.rtter anyasya 
[347,13] apy adar"sanaprasa"nga.h | 
[347,14] anyasyaapi tadupaayayogaan naivam iti cet? tasyaapi niv.rttaj~naanasya tatprakaa"sa-
[347,15] prasa"nga.h | tajj~naananiv.rttau tadruupaaniv.rttaav apy e.sa eva do.sa.h | na hi kulaalaprayatnaparih.rtaayaa 
[347,16] m.rdas tam eva prati gha.tiibhaava.h | dahanaad vaa dahanopadhaayakam eva prati gha.tasya gaur abhaava.h | eva.m 
[347,17] tarhi upakaaritvam api svaruupam asya sarvasaadhaara.na.m syaat, na caivam | tato yathaa gha.tatvena 
[347,18] saadhaara.no 'py e.sa naarthakaari.naa ruupe.na, tathaa prakaa"saruupe.naapi na syaad iti ko 'ya.m prasa"nga.h? 
[347,19] athopakaaryavi"se.sopakaaritaasya saadhaara.nii? puru.savi"se.saapek.saprakaa"sataapy asya sarvasaadhaara.niiti 
[347,20] samaanam | 
[347,21] na samaanam | upakaaritva.m hi naama saak.saad upakaara.h, prav.rttiyogyataamaatra.m, vaa 
[347,22] abhimata.m syaat, tatra yogyataamaatra.m sarvasaadhaara.nam iti na tatra vivaada.h | prathamapak.se 
[347,23] tu upakaaralak.sa.nakaaryakarma.ni sahakaaribhaavo 'sya yathaikatra tathaanyatraapi ki.m na syaad iti 
[347,23] codyaartha.h | na caaya.m nyaaya.h, avyavadhaanaadyapek.satvaat | tato yatsantaanavartina.h upaadaanasya 
[347,24] upanidhi.h, tatraiva saahaayakam asyeti katha.m vyavahitaadau pu.s.ti.h? tathaa yadi prakaa"sa 
[347,25] ity api kaaryaantarajananadvaare.na vyavahaara i.s.ta.h syaat, tadaa syaad apy evam | yathaahur eke, 
[348,1] buddhilak.sa.navyaktijamakatvam eva tasya vyaktatvam iti | tadaa hi yasyaiva buddher upaadaana.m samanantara-
[348,2] sa.mkhyaata.m nopanipaatabhaagi saadhanaantara.m vaa, tasyaiva naasau sahakaaradaanavirahaad vyakto yukta.h | 
[348,3] duu.sa.naantara.m ca tatraapi vak.syaama.h | 
[348,4] na caiva.m yujyate, j~naanaat prakaa"saruupasyaiva vi.sayasyotpattir ity etasya pak.sasya 
[348,5] vicintyamaanatvaat | kaaryaantaradvaare.na tu vyaktavyavahaare na tatas tathotpanna iti prak.rta-
[348,6] k.sati.h | tathotpattau durvaara.h saadhaara.natvaprasa"nga.h | upakaarakatvam api hi yaavad eva bhinna-
[348,7] santaanavarti sukhaadijanakatva.m taavad eva tadapek.sayaa (67a) saadhaara.nam | yadaa tu sukhaadi-
[348,8] ruupatvam evaabhyupagamyeta, tadaa ka.h saadhaara.natvani.sedhaaya prabhu.h? nanu tathaapi yad ekasya 
[348,9] sukha.m na tad anyasyeti cetarthasya dharma.h saadhaara.natvam asaadhaara.natva.m j~naanasya | tata.h 
[348,10] tadaatmaniyata.m sukhaadi na parasaadhaara.nam anugrahaadiruupatveneti yuktam | baahyaruupa.m tu sviikriyamaa.na.m
[348,11] saadhaara.nam eva tatkaaryatve 'pi hy anugrahasya, sukhasa.mvidupaadeyak.sa.naantararuupatvaat | tadvad eva 
[348,12] saadhaara.natvam asaadhaara.natva.m cet? | 
[348,13] eva.m na caitrajanita.m maitrasya tatputratva.m naama ki~ncid gauratvam iva yat saadhaara.na.m 
[348,14] syaat, api tu tajjanitatvam evaasya tatputratvam vyavahriyate | sa ca jananavyaapaara"s caitrasya 
[348,15] naanyasaadhaara.na.h | tathaa tannimitto 'pi vyapade"sa.h, tajjanitavyapade"saat | gauratva.m tu 
[348,16] tatk.rtam api na tatk.rtam eva gu.naantaratvaad iti saadhaara.na.m yuktam | na hy asau pitur eva gaura.h ki.m tu parasyaapi | 
[348,17] eva.m na j~naanak.rtatvam evaarthasya vyaktatva.m vyavahitaadyavi"si.s.taruupasya, ki.m tu tadati"saayina.h 
[348,18] prakaa"saruupasyotpattir ity abhyupagama.h | anyathaa na vyakta ukto vi.saya.h syaat | tathaavyavahaara-
[348,19] maatra.m tu tannimitta.m syaat, yathaa gauratvam eva tajjanyataamaatre.na, vyavaharata.h, sautraantikasya vaa 
[348,20] tajjanakatvena | yathaa ca tasya janakaj~naanaantarasya vi.sayataaprasa"nga.h, tathaasyaapi janyaj~naanasyeti 
[348,21] j~naanaarthayor hetuphalabhaavasamayaatikramamaatram atiricyate | saadhaara.natvaparihaaras tuubhayor api | na 
[348,22] tu vyaktiruupaarthotpattinirvaaha ito 'sya siddha.h | 
[348,23] prakaa"sotpaadane sarva.m prati praakaa"syasa.mbhava.h | 
[348,24] utpaadanaaprakaa"satvasthitau naikam api prati || 
[348,25] iti sa.mgraha.h | 
[348,26] yathaa hi nivi.taandhakaarapihitayor aamapakvayor ekatra vahnijanitatvam eva 
[348,27] vyaktatvam abhidadhaano naak.sayogyataa.m tattvata.h samaadhaatum ii"sa.h, tathaayam api j~naanajanitatvam
[349,1] eva d.r"syataam iti | yadi tu pradiipaad iva prakaa"saruupasyotpattir vij~naanaad api sviikriyate, 
[349,2] tadaa parok.sagha.taad asya viparyaya.h paryavasyati | saadhaara.nado.sas tu dustyaja.h | 
[349,3] pradiipavyakto 'pi tarhi gha.ta.h sarvasya prakaa"sa.h syaad iti cet? yaad.r"sii pradiipak.rtaa 
[349,4] prakaa"sataa anandhakaaraavasthaa yogyade"sasthatvaadyapek.saj~naanajananayogyataaruupaa saa saadhaara.nii 
[349,5] eva | j~naanak.rtaiva tu vikalpasm.rtyabhilaa.saadinaa prav.rttyaadisaadhanii niyataa | 
[349,6] saapi yadi bhaasurateva tasya ni.spannaa khyaapyate, hanta saadhaara.nii prav.rttyaades tatkaalasaataadinaa 
[349,7] vaa saadhanii sarvasya syaad ity uktapraayam | tasmaat, 
[349,8] utpaadamaatre 'ti"sayaantare vaa 
[349,9] j~naanaatprakaa"so na hi baahyaraa"se.h | 
[349,10] prakaa"saruupasya samudbhave tu 
[349,11] prasahya saadhaara.nataaprasa"nga.h || 
[349,12] (67b) tasmaat j~naanavyaapaaro na graahyagraahakalak.sa.navyavasthaanibandhanam iti || 
[349,13] astu tarhi j~neyasya j~naane vyaapaaraad graahyatvam iti cet, na, indriyasyaapi 
[349,14] prasa"ngaat | saruupajanakasya vaa tattve samanantarapratyayavi"se.se.na vyabhicaaraat | baahyatve 
[349,15] satiiti vi"se.sa.nasya ca tadvaadiny eva "sobhaasa.mbhavaad iti naayam api pak.sa.h k.sama.h | maa bhuut 
[349,16] saaruupyam arthaad utpadyamaana.m j~naana.m tadadhigativyaapaare.na graagakam ity ubhayavyaapaarapak.so 'stu | 
[349,17] tatraarthavyaapaaraan naavyaap.rtaanaa.m graha.na.m j~naanavyaapaaraa"srayaan nendriyasyaapi | 
[349,18] na hi j~naanasya tatraadhigativyaapaara iti cet? naayam api nyaaya.h | saa hi 
[349,19] adhigatir vi.sayasvaruupaa j~naanaruupaarthaantara.m j~naanaantara.m vaa syaat? prathame pak.se vi.sayaatmavat 
[349,20] tasyaa api siddher j~naanavyaapaaraviraha.h | tadvad vaa vi.sayasyaapi j~naanavyaapaaraapek.sa.ne 
[349,21] praaciino do.sa.h | dvitiiye tu j~naanasyaatmany eva vyaapaara iti vyaahatam, vyaapaara evaadhigatir 
[349,22] ity atraapy etad eva duu.sa.nam, vyaapaaratadvator abhedasiddhe.h | evam eva j~naanaj~neyadharmatva-
[349,23] parikalpanam apaasta.m dra.s.tavyam | 
[349,24] arthaantaratve ca vi.sayasya kim aayaatam, yathendriyasya? yato niila.m d.r.s.ta.m nendriyam
[349,25] iti syaat, tasya saadhigatir iti cet? j~naanajanyaayaa.h ki.mk.rtas tatsa.mbandha.h? tasyaapi 
[349,26] vyaapaaraad iti cet? eva.m tarhi ubhayor ubhayavyaapaarasiddhaa saadhigatir iti paraspara.m 
[349,27] graahyatva.m graahakatva.m vaa syaat | na caivam indriyagraha.naprasa"ngaparihaara.h | na hi caak.survyaapaaram 
[349,28] antare.na ruupe 'dhigati.h | 
[350,1] athendriyasya j~naana eva vyaapaaro naadhigatau, ruupasya tu tatraapiiti cet? ko 
[350,2] naama vibhaagam iid.r"sam kartu.m samartho 'nyatra jaa.tyaat? na hi j~naanaj~neyaabhyaa.m bhinnam arthaantaram 
[350,3] adhigamaruupam eva ki~ncid upalabhyate, yatra yaavat j~naanasyaiva vyaapaara.h parikalpyeta, tatra ca 
[350,4] vi.sayasyaapy asti nendriyasya, kalyaa.nakaamataamaatram etat | adhigater arthasya ca vi.saya- 
[350,5] vi.sayiibhaavalak.sa.na eva sa.mbandha iti cet? nanu sa evaaya.m vi.sayavi.sayiibhaavo vyaapaara-
[350,6] vikalpena pariik.syate | sa ca yasya na j~naanaj~neyayo.h siddha.h tasyaadhigamavi.sayayor api katha.m 
[350,7] sidhyet? adhigater vaa vi.sayatvam ekasmaad icchan j~naanasya katha.m pratik.sipet? asti 
[350,8] taavad aya.m vyavahaara iti cetasti, kevala.m kim asya muulam iti cintyate- asa.mkiir.na- 
[350,9] lak.sa.nasvaruupavyavasthaa vaa, anaadivitathavikalpaabhyaasavaasanaa veti | 
[350,10] kim asyaa biijam iti cet? kim anena? na hi pare.na tadaparij~naane asmaabhir abhi-
[350,11] mataasa.mkiir.nam anayor lak.sa.nam upadar"sita.m bhavati | etena j~naanaantaratvaparilakpanam adhigater apaastam, 
[350,12] tasyaapi tadvad eva tadvi.sa(68a)yatvasyaasiddhe.h | atadvi.sayayaa caadhigatyaa 
[350,13] so 'rtho j~naata iti mahatii prek.saa | etena j~naanavyaapaara.m vaadakaale naartha.m kurvatii vikurvatii 
[350,14] vaa buddhis tadvi.sayocyate, ki.m tu tadadhigatimaatram aatanvatiiti kalpanam apaastam | tasmaan na 
[350,15] vyaapaaradvaare.naaya.m j~naanaj~neyavyavahaara iti sthitam | 
[350,16] naapi jaatiniyata.h, kvacit kadaacit kasyacit kenacit j~neyatayaa vyavasthaa-
[350,17] panaat | na hi nisarganiyataanaa.m gotvaadiinaam iid.r"sii vyavasthaa | adyaapi vaava"syavaacyo 
[350,18] lak.sa.nabhedo na ca "sakya iti tadabhaave tu sattaamaatra.m j~naanasya j~neyasya vaa tattvanimittam 
[350,19] iti sarva.h sarvaarthabodha.h sidhyet | na vaa ka"scid api viprakar.saabhaavaat | nanu caasti 
[350,20] pratyaasattir indriyaa.naam arthai.h sa.myogasamavaayaadilak.sa.naa, tadbalaad upajaayamaana.m j~naana.m tattadartha- 
[350,21] niyata.m .so.thaasannikar.savirahaviprak.r.s.taarthavyaav.rtta.m ca sidhyatiiti katham atiprasa"nga.h? etad api 
[350,22] yat ki~ncit | utpattiniyamo hy anena sidhyet, na tu ki~ncit prati graahakatvaniyamo 
[350,23] vij~naanasya | tathaa hi sa.myogaadisannikar.sabalaad arthena j~naana.m janyate na tadvirahi.naa 
[350,24] vyavahitaadineti bhavatu, kasya punas tadgraahakam iti na ni"scaya.h? yenaiva tajjanitam iti 
[350,25] cet? aatmamano 'k.sasa.myogaadayo 'pi graahyaa iti naatiprasa"nganiv.rtti.h | na hi vi.saya-
[350,26] bhimate 'py asya ka"scid upayoga indriyaadi.su sa.mbhavii, yena grahanavibhaaga.h syaat | 
[350,27] paricchitijanana.m vyaapaaraantara.m vaa anantaram eva cintitam | 
[351,1] tatra tasyaiva prakaa"sana.m, tena naatiprasa"nga iti cet? graahyagraahakaabhimatabhaagayo.h 
[351,2] a"sakyaapahnava.h prakaa"so 'sti, kara.naadhikara.na"saktinibandhana.m tu yadi ki~ncid asti, tad 
[351,3] ucyataam | na ca sahaprakaa"samaatram eva nibandhana.m candradvayasya, tayor eva vaa parasparagraha.na- 
[351,4] prasa"nga.h | niilapiitayor vaa | eka"s candro m.r.saa, dvitiiyabhaago ja.ta.h | manasa"s ca dvayor ekadaa 
[351,5] v.rttyabhaavaad ityaadi tu baahyaarthavaadasthitau yuktam | tadartha"s caaya.m vicaara iti | yadaa tu 
[351,6] bhaagayor api na sahaprakaa"sana.m j~naanasya j~naanaantare.na sahabhuvaananubhave.s.te.h, tadeyam api 
[351,7] gatir naasti | yadi tu durniitasamayaanurodho na baadhakas tadaanta.rparisphuratpriitiparitaapaadyaa-
[351,8] kaaras tu.saarakaraadyaakaara"s ca samasamayam eva vedyata iti tad api nibandhanam anucintyate, na ca 
[351,9] k.samata iti sthitam | 
[351,10] ki.m ca gha.tenendriyasannikar.so no.s.te.neti tadanubhavaad eva ni"sceyam | tadanubhavatva.m caasya 
[351,11] tatsannikar.se.notpatter itiitaretaraa"srayado.sa.h, prakaaraantare.na tadanubhavasiddhau vaa sannikar.sottarasya 
[351,12] vaiyarthyaat | api ca tatsannikar.se.notpattes tadanubhavatve vikalpamaatravyavasthaapito 'spa.s.tapratibhaaso
[351,13] 'rthasyaanubhava.h syaat na spa.s.ta.h maitrasya caitraputratvatadgauratvavac ceti d.r.s.tak.sati.h | tad aya.m 
[351,14] spa.s.tatayaa pratibhaasa(68b)maano 'rthaabhimato bhaaga.h kaarakaantaravyaapaaracintaavaidhuryaat 
[351,15] priitiparitaapaadivat svaya.m viditam evaatmaanam aakalayati | 
[351,16] yo 'pi manyate, 
[351,17] puurvikaiva tu saamagrii saj~naana.m vi.sayak.sa.nam |
[351,18] saalokaruupavat kuryaad yena syaat sahavedanam ||
[351,19] iti | tathaapi,
[351,20] saamagryaa yadi ni.spanno vyakto 'rtho vedanena kim |
[351,21] saadhaara.nado.sa"s ca naavyaktau ca sphu.taabhataa ||
[351,22] ekasaamagryadhiinatvamaatre.naiva.m vyavasthite.h |
[351,23] ki.m caivam indriyasyaapi prakaa"satva.m prasajyate ||
[351,24] sthairye tu vi.sayo 'py ekasaamagriijanita.h katham |
[351,25] vi.saye.na ca vij~naana.m sa.mvedyata sahasphurat ||
[351,26] atha vittir asa.mvitti.h sarvam eva subhaa.sitam |
[351,27] svasa.mvedyatvapak.se 'dya du.rsa.mvedyam ida.m bahi.h ||
[352,1] saamagryaa eva "sakte"s ced vibhaktau vedyavedakau |
[352,2] rasaruupavad utpannau svabhaave ko 'nuyujyataam ||
[352,3] vedyavedakayo ruupa.m niyata.m yadi lak.sitam |
[352,4] tadutpaadanaparye.s.te.h saamagrii "saktir ucyataam ||
[352,5] nairogye tu suvaruupe.na siddhe vaacya.m bhi.sagbalam |
[352,6] vedyavedako ruupa.m na caadyaapi niruupyate ||
[352,7] tata.h svaruupe vaktavye saamagriiparivartanam |
[352,8] aprastutaabhidhaana.m vaa .ti.n.tikaacaara eva vaa ||
[352,9] tasmaan na vedaka.m ki~ncin na vedya.m na ca vedanam |
[352,10] yad apek.sya tadaa stheya.m svaprakaa"sam ida.m jagat ||
[352,11] prakaa"sate hi niilaadir na caanyat tatprakaa"sakam |
[352,12] tatsvaprakaa"sataa siddhaa vij~naanatva.m tad eva na.h ||
[352,13] ity antara"slokaa.h || 
[352,14] eva.m sati na vij~naana.m naama ki~ncit niyatam asti, yato bhedena pratiiyamaanatva.m 
[352,15] gha.taadyaakaarasya tadbheda.m saadhayed ity aprasiddhavi"se.sa.no hetur asiddhado.sagrasta.h | saadhya"s ca tato 
[352,16] bhedavyavahaaro vi"se.sa.naasiddher eva na prak.rtopayoga.m pu.s.naati | vij~naanaruupatve 'pi hi gha.tasya yata.h 
[352,17] kuta"scid vij~naanaantaraad api bhedasiddher na bhedamaatrasiddhyupayoga.h | tasmaad vi"si.s.taavadhitvena 
[352,18] saadhyo bhedo na ca tam avadhi.m sphu.tayitu.m "sakta iti vyartha upanyaasa.h | 
[352,19] nanu vij~naanavaadino 'pi vij~naanavyavahaaro 'sti | sa yathaa tathaa vaa bhavann asmaakam api 
[352,20] tadupaadhisaadhane "sara.niibhavi.syati | loke ca ki~ncid vij~naanam iti pratiitam asti | tata eva 
[352,21] bheda.m vak.syaama.h | naatraasmallak.sa.nena ki~ncit | 
[352,22] na ca vastubalaprav.rttaanumaane samayaanurodha iti cet 
[352,23] vij~naanavaadinas taavad vij~naanatva.m prakaa"sataa |
[352,24] graahyagraahakasa.mkhyaatabhaagayo.h sad.r"sii ca saa ||
[353,1] j~naanaan naama tato bheda.h prakaa"satvaad vibhinnataa |
[353,2] saa pratij~naayamaanenaiva vyastaamii.su gha.taadi.su ||
[353,3] hetvasiddhi"s ca na hi na prakaa"sante gha.taadaya.h |
[353,4] ebhyas tv anyo yadaa dharmii dharmaasiddhis tadaa sphu.taa ||
[353,5] bhedena j~naayamaanatvasvaruupaasiddhir eva ca |
[353,6] puna.h prakaa"sam aasthaatur hetvasiddhyaadaya.h puna.h || 
[353,7] tan na prativaadimataapek.sayaa k.sama.h |
[353,8] loke caanta.rsphurad ida.m vij~naanam iti giiyate |
[353,9] tad aj~neyaatmanas tasmaad bhedasi(69a)ddhyaapi ki.m phalam ||
[353,10] vedyavedakaruupe.na siddhayor yadi saadhyate |
[353,11] bhedavyavah.rtir niilaj~naanayo.h pauru.sa.m bhavet ||
[353,12] avedyavedakaakaarasvaprakaa"sasvabhaavayo.h |
[353,13] asaadhaara.nayor antarbahirvyavasitisp.r"so.h ||
[353,14] aha.mkaaraa"ngagha.tayor bhedena yadi tu.syasi |
[353,15] bhinnasantaanayo.h ki.m na bhedasiddhir mude tava ||
[353,16] atha na sphura.na.m bhinnasantaanapathavartina.h |
[353,17] vedyavedakataahaanir bhaane 'pi na kim iik.syate ||
[353,18] bhinnasantaanayor aikya.m na ka"scin manyate yadi |
[353,19] yadi manyeta tatraapi bhedasaadhanasaadhunaa ||
[353,20] aho mahatparaakraanta.m sthaane baahyaapavaadinaa ||
[353,21] santaanabhede 'pi yadaa tu buddhyor
[353,22] vedaantikaadi.h pravadaty abhedam |
[353,23] na niilabuddhyor api caikyam anyas
[353,24] tadaa ka e.sa vyasanaabhiyoga.h ||
[353,25] santi hi vij~naanavaadino 'pi vicitrasthitaya.h | tathaa hi, 
[354,1] graahyagraahakabhaagabhaag iva jagaty eka.m mano bhaasate
[354,2] bhinna.m vaa dvayam aatmavedanam ida.m "siitaadi "saataadi ca |
[354,3] "saataadi paramo 'thaveha nihita.m niilaadyavidyaava"saac
[354,4] ciritraakaarakam ekam eva yadi vaanaakaaram evaathavaa ||
[354,5] te.saa.m ca balaabalacintaayaa.h ka idaaniim upayogo bahirarthasaadhanaabhinive"sena [354,6] prayuktasaadhanasya? tasmaat pratyaatmavedyatvaadisiddhayathoktavij~naanaruupasya gha.taakaarasya 
[354,7] vij~naanaantarasa.mmataad bhedasaadhane na ki~ncit phalam iti vyartha.h prayaasa.h | nanu na pratyaatma-
[354,8] vedyo gha.taakaara.h sarvasaadhaara.natvaat, tata.h svaprakaa"sa.h sann api saadhaara.natvaad artha evaaya.m 
[354,9] tato 'py abhedena pratiitir vyavahaarasaadhanii prayukteti cet, na, saadhaara.natvasyaapi praag eva 
[354,10] pratik.sipratvaat | na hi tat prakaa"samaana.m ruupam avikalakaara.naadiinaa.m sannihitaanaam iva 
[354,11] vyavahitaanaam api prav.rttiniv.rttii aprayojya sthaatum arhatiiti nivedanaat | asaadhaara.natve 
[354,12] tarhi sannihitaanaam api na syaat na vai sannihitaanaam api tad ekam eva ruupam, ki.m tu 
[354,13] taad.r"sam | 
[354,14] bhede tarhi ekasa.mpratipatti.h katham? nai.sa do.so bhinne 'pi ke"saadau tasyaa dar"sanaat |
[354,15] tatra baadhakadar"sanaan na prameti cetihaapi vyavahitasyaapi prav.rttyaadiprasa"nga.h ki.m 
[354,16] nopalabhyate baadhaka.h? taad.r"satve 'pi prav.rttyaadit eva hetu.h, kevala.m taad.r"sasyaiva prakaa"sasya 
[354,17] ke.saa~ncit sa.mbhavo naanye.saam iti kim atra biijam iti pra"sne vaasaneti bruuma.h | keya.m vaasanaa? 
[354,18] tadupaadaana"saktimaatra.m puurvapuurvaanaadikaalikavij~naanaparamparaayaatam abhinna.m bhinnam iva kayaacid
[354,19] apek.sayaa d.r"sya.m kalpyata iti nirlo.thitam anyatra | taad.rgbiijapari.natisamyaat ke.saa~ncit 
[354,20] taad.rk j~naana.m maanye.saam iti naatra ka"scid upaalambha.h, niyatatvaad upaadaanopaadeyabhaavaparamparaaya.h, 
[354,21] taimirikadvayad.r"syake"saadivat | tadvad eva vaa pratighatvaad ekade"saa(69b)vasaayo 'piity ala.m 
[354,22] vistare.na |
[354,23] eka.m kasmaad vyavasitava"saad bhinnabhinne 'pi neya.m 
[354,24] baadhaata"s cen na mitir adhunaa ki.m na baadhopalabdhi.h |
[354,25] saad.r"sya.m tu sphuritum ucita.m vaasanaabiijasaamyaad 
[354,26] vij~naanaanaa.m pratighavirahaad ekade"so 'py ado.sa.h ||
[354,27] iti sa.mgraha.h | 
[355,1] tasmaat siddha.m pratyaatmavedyatvam api | tathaapi kaa.thinyaadayo na j~naanadharmaa iti 
[355,2] cet? na, prakaa"saruupatayaa sarve.saa.m j~naanatvaat | niilimaana.m ca naama j~naanadharme sahate na 
[355,3] kaa.thinyam iti sukumaarapraj~naa.h | nanu yad eva niilam aalokita.m tad eva ka.thinam anubhuuyate, na 
[355,4] caiva.m vij~naane yujyata iti cet? bahir api bhramopalambhata.h niila.m hi ruupamaatra.m, 
[355,5] ka.thina"s ca spar"sa.h | na ca taabhaam anya.h ka"scid upalabdhigocara.h | gu.nasya dravyaapaaratantryaad
[355,6] iti cet? kim ida.m gu.natattvam | yadi paaratantryam eva, tadaa saadhyavi"si.s.to hetu.h | 
[355,7] atha vyaav.rttibhedenaanyad eva tata.h, tathaapi viparyayabaadhakapramaa.nasyopapaadayitum a"sakyatvaat
[355,8] sandigdhavipak.savyaav.rttikatvam | yad apy aya.m, 
[355,9] dravyaa"srayyagunavaan sa.myogavibhaage.sv eva kaara.nam anapek.sa.r
[355,10] iti pa.thati | tatraapi,
[355,11] dravyaa"srayatvena gu.natvasiddhi.h, 
[355,12] gunatvasiddhau ca tadaa"srayatvam |
[355,13] parasparaapek.samato dvaya.m syaat
[355,14] svaniitimaatra.m "sara.na.m tad asya ||
[355,15] na taam apramaa.nayataa vivaade sopayogam ity ala.m carvitacarvanena | astu vaa baahyo| [355,16] gu.nadvayaadhaara.h ka"scid anya.h, so 'pi yadi prakaa"sas tadaa na j~naane 'nantarbhuuya sthaatu.m "sakta.h | 
[355,17] aprakaa"satve hetor asiddhis tadavasthaa | niilaka.thinayo"s caikadaadhyavasaayo bhraantir eva | baadhaka"s
[355,18] caasya paraspara.m j~naane anantarbhaava eva yathoktakrame.na | biija.m ca niilanirbhaasaj~naanasya 
[355,19] prav.rttyapek.saka.thinanirbhaasaj~naanavaasanaaprabodhasaadhanatv aniyama iti naiva.mvidhaa jambuka-
[355,20] vikro"saa yogaacaarake"sari.nam abhidravatiiti | 
[355,21] yad apy ukta.m naaha.m gha.ta iti pratiitir iti, tatraapi ye.saam iyam aha.mpratiitir aatmavi.sayaa 
[355,22] te.saa.m gha.taav abhavantiiti aatmatvam eva nivartayen na j~naanatvam | vij~naanavi.sayatvaa"sraye 'pi 
[355,23] na vij~naanamaatre maitrasyaaha.mpratyaya.h, tasya caitracitte 'pi prasa"ngaat | caitrasya tatraasty eva sa 
[355,24] iti cet? maitrasyaapi ki.m neti cintaayaam anyasantaane 'nabhyaasa evottariikartavya.h | sa 
[355,25] caanabhyaaso bahirmukhanirbhaasini gha.taadyaakaare 'pi samasty eva | tad iyam aha.mkaaravyaav.rtti.h 
[355,26] anyathaapy upapadyamaanaa na vij~naanaruupatopataapaaya prabhavati | 
[356,1] athaapi syaad yad vij~naana.m tad ava"sya.m svasya parasya vaaha.mkaarasya gocariibhavati, na 
[356,2] gha.taakaara iti cet, na, vi.sayi.naa j~naanena vi.sayasya vyaaptyasiddhe.h | bhinno hi 
[356,3] vi.saya i.s.to, na kaarya.h, kaara.na.m tu syaat | na ca kaara.nasya kaaryasattaaniyama iti vipak.sa-
[356,4] vyaav.rttisandehaad anekaanta.h | tad ayam aakaarasya (70a) baahyataam abhivaahya baahyavaadavyasanino 
[356,5] bhedasaadhanavidhis tapaniiyam apaniiya granthikara.nav.rttaantam anuharati | na coktimaatra.m saadhyam, 
[356,6] api tu prakara.naapannam i.s.tam aptakaa"sasya ptakaa"sakavyaapaare.na prakaa"sasya sato gha.taade.h 
[356,7] prakaa"sakaad bhinnatvam, na ca tathaa siddhir iti saadhanavaiyarthyaad asaadhanaa"ngavacana.m vaadino 
[356,8] nigrahasthaanam | naiva.m vaa, tathaapi suptataimirikaadipratibhaasair anekaanta.m ko nivaarayati? 
[356,9] sarvatraalambana.m baahya.m de"sakaalaanyathaatmakam |
[356,10] iti cet? 
[356,11] sarvatraalambana.m j~naana.m de"saruupaanyathaatmakam ||
[356,12] ity api tarhi vaktu.m "sakyam |
[356,13] katha.m graha.h svaruupasya prasyaapi katha.m graha.h |
[356,14] buddher aatmani bhinne vaa vyaapaaraviraha.h sama.h ||
[356,15] savyaapaare ca nirbhaati yathaanyatra tathaatmani |
[356,16] diipavad vyavahaaro 'yam a"sakyaapahnavo dhiya.h ||
[356,17] ity antara"slokau | [356,18] tasmaad yathaanyathaakhyaatiiti mati.h, 
tathaa, 
[356,19] abahirbahiraakaaram aniila.m niilaruupata.h |
[356,20] j~naanam eva na bhaatiiti sapathair yadi nir.naya.h ||
[356,21] kim atra biija.m vyasane j~naanasyaarthaatmano 'pi kim |
[356,22] prade"saniyatakhyaatau codyam etad dvayo.h samam ||
[356,23] aantaropaplavas tatra "saktibhedayuto yadi |
[356,24] khyaayate hetur atraapi sa vaktu.m ki.m na "sakyate ||
[357,1] ki.m ca,
[357,2] sad anyathaa vibhaatiiti de"sabhede 'stu saa gati.h |
[357,3] kaalabhede tv asattvena prathana.m katham anyathaa ||
[357,4] jiivan na.to 'nyathaa naama khyaatiiti na m.rto 'py alam |
[357,5] cittam eva tata.h sarvatraanyathaa khyaatum arhati ||
[357,6] tato 'nyathaakhyaatipak.se 'pi naanekaantaparihaara.h | kaalabhede 'pi naatyantam asann eva, [357,7] svakaale sattvaad iti cet? pratibhaasakaale 'satas tasya kaalaantarasattaamaatra.m kvopayogi? yatra 
[357,8] yasya svasattopadhaanenopayogo na sa tatra ciraatiita.h k.sama.h, yathaa dagdha.m biijam ambara.m vaa, a"nkure 
[357,9] kaalimni vaa | svasattopadhaanena copapadyate 'rtha.h pratibhaasa iti viruddhopalabdhi.h, yato 
[357,10] vina.s.tasyaapi "saktisa.mbhava.h | svasattopadhaanena copayoga iti viruddhau dharmau | ihaatiitam api 
[357,11] ku"suulastha.m biijam a"nkure paramparayopayujyate, na tu svasattopadhaaneneti vi"se.sa.na.m tadartham | 
[357,12] pratibhaasamaana"s caartha.h pratibhaase svasattopadhaanenaiva upayukto vaktavya.h, na paramparayaa | pratibhaaso 
[357,13] hi tasya dharmo vaa kaarya.m vaa syaat | tatra dharmatve sahabhaava.h | kaaryatve svasattaanantaryaniyama 
[357,14] iti na k.sa.nenaapi vyavadhis tadbhaava.m sahata iti svasattopadhaanenaiva pratibhaase arthasyopayoga.h 
[357,15] siddha.h | tadabhaavaac caatiita.h prakaa"situm a"sakya.h |
[357,16] tato prakaa"samaano 'yam asann eva prakaa"sate |
[357,17] atiitatvaat svasattaayaa upadhaanavidhuutita.h ||
[357,18] tadabhaave 'pi bhaase ca bhaasa.h praapto 'sata.h puna.h |
[357,19] svavaacaiva yata.h sattvasyaabhaave bhaanam icchati ||
[357,20] tad ava"sya.m bahirarthapak.se 'pi bhraantij~naane (70b) du.spariharo 'satkhyaatipak.sa.h | astu 
[357,21] vaanyathaakhyaatir ubhayathaapi j~naanavivarta eva sad.r"sas tasya sattvaad ani.s.tamaatre.na nivaarayitu.m na 
[357,22] "sakyate iti vyaapter abhaavaad anekaanta eva bhedena pratiiyamaanatvahetur bhedavyavahaarasiddhaav iti 
[357,23] sthitam | nanu bhraante.sv eva.mbhaave 'py anubhave kim aayaatam? tata.h abhraantatve satiiti 
[357,24] vi"se.sa.nasyaabhimatatvaat naanekaanta iti cet, na, baadhakaadhiinaa hi bhraantasthiti.h, tasya [357,25] coktenaiva krame.naatraapi siddhatvaat | tathaa hi, 
[358,1] svaya.m prakaa"saad vij~naanaad asaadhaara.naruupata.h |
[358,2] bhinnatve paravedya.h syaad artha.h saadhaara.nas tathaa ||
[358,3] na caivam upapanno 'ya.m niyama.h proktayuktita.h |
[358,4] tata.h ke"saadivat kumbho j~naanaad bhinna.h katha.m bhavet ||
[358,5] yaddharmavyatireke na yato dhatmavyavasthiti.h |
[358,6] anvayas tasya dharmasya tato bheda.m nirasyati ||
[358,7] tad aya.m baahyatvalak.sa.nasaadhaara.naasvaprakaa"saruupatvaviruddho 'saadhaara.nasva prakaa"sataaruupo 
[358,8] dharma upalabhyamaano gha.taadi.su tadbhaavam apaakarotiiti baadhakasaamarthyaat tathaapratiitir bhraantir eva, 
[358,9] v.rttam eva ceda.m baadhaka.m pramaa.na.m notprek.saamaatre.neti naatiprasa"ngopaalambha.h, yad api vij~naanavaadii 
[358,10] pramaa.nayati,
[358,11] yad yat prakaa"sate tat tad vij~naana.m svapnad.r.s.tavat |
[358,12] prakaa"sate ca niilaadi.h svabhaavo hetur ity ayam || 
[358,13] tadaapy aya.m prabandho 'stu pratibandhasya siddhaye |
[358,14] j~naanaanvayavikalpaanaam avakaa"sa"s ca duurata.h || 
[358,15] svaprakaa"sam asaamaanya.m vij~naanam iti sa.mmatam |
[358,16] tadruupe.na prakaa"sasya vyaapti"s caanyair atatk.rte ||
[358,17] prakaa"sate ca niilaadi naanyeneti svaya.m yadi |
[358,18] prakaa"sate svaya.m naata.h pare.neti na ki.m mati.h ||
[358,19] d.r.s.to 'pi bhedavyaapaara.h prastute yadi nocita.h |
[358,20] ad.r.s.ta.h sthaapyabhede tu bhavadbhi.h kalpyate katham || 
[358,21] nanu prakaa"sabhedii ya.h svayam ityaadi d.r"syate |
[358,22] tatraapi naatmani vyaaptasvabhaavas tu tathocyate ||
[358,23] eva.m prakaa"sate buddhi.h svayam ity api gamyataam |
[358,24] khe svaya.m "suunyataa yadvat paravyaapaaravaara.naat ||
[359,1] tathaatmavyaap.rtibhraantibhra.m"sanaaya para"sruti.h |
[359,2] na vyaapaarava"saa v.rttis tadruupa.m tu tathaa tadaa ||
[359,3] yathaa nirlopa.m aakaa"sa.m prakaa"sa.m ca svaya.m tathaa |
[359,4] asaadhaara.nam etac ca puurvam eva samarthitam ||
[359,5] tata.h prakaa"sataa naama saadhaara.nyaparakriye |
[359,6] sarvatra tulyado.satvaan niraak.rtya vyavasthitaa ||
[359,7] taabhyaa.m virodho yuktyaato labdhas taadruupyanir.naya.h |
[359,8] tasmaad viparyaye hetor virodhaad eva na sthiti.h ||
[359,9] prakaa"sataa ca siddheti j~naanaruupaa.h "sitaadaya.h |
[359,10] tadbaahyaruupapratyaa"saa pratyaa"saiva hi kevalaa ||
[359,11] yadi svaruupam aakaaraa"s citrataikadhiya.h katham |
[359,12] bheda.h pratya.nu vaa buddhe.h tathaa naanyonyavedanam ||
[359,13] mithas tathaapi vaa vittau baahyaval lak.sa.nak.sati.h |
[359,14] bhede 'py eva.m dhiyas te.saa.m prakaa"sagha.tanaa katham ||
[359,15] athaivam eva nirbhaasa.h svasantaanadhiyo dhiyaa |
[359,16] aliikaakaararaa"ser vaa ko 'paradhii bahirbhuva.r(71a) ||
[359,17] aliikavedane ki.m ca prakaa"sa.m ca na caaparam |
[359,18] ato vipak.sasaamaanyo hetu.h sa.m"sayasaadhana.h ||
[359,19] aliikam anyatvetiida.m (? ) vyaav.rttyantaram iiritam |
[359,20] tasya sandehavattve 'pi prakaa"se j~naanataa sthitaa ||
[359,21] eva.m prakaa"samaanasya j~naanatve pratipaadite |
[359,22] kvacit sarvatra vaa vaadaad aliikatve 'pi bodhataa ||
[359,23] j~naanam eva tata.h satyam aliika.m vaa bahir na tu |
[359,24] bahir apy astu vaa vastu prakaa"sasyaastu bodhataa ||
[360,1] bhedaabhedavikalpo 'pi na prakaa"sasya baadhaka.h |
[360,2] na vaa yathoktasaadhyena vyaapter iti kimarthaka.h ||
[360,3] pare.na parasa.mvitti.m yo 'bhimanyeta ta.m prati |
[360,4] "se.sa.m syaad api do.saaya bruuma.h svapne 'pi na tv idam ||
[360,5] ekaanekatvavirahaat ni.hsvabhaavam ida.m ja.tam |
[360,6] yathaa tathaa na ki~ncit ta.m sattaikasya katha.m tata.h ||
[360,7] prakaa"samaana.m niilaadi ja.ta.m vaaja.tam eva vaa |
[360,8] iti prakara.ne 'smaabhir buddhitve hetur ucyate ||
[360,9] tatraikaanekaviraho yadi dharmaantaraarpaka.h |
[360,10] ki.m na"s chinna.m taavataapi niilaader ja.tataa na hi ||
[360,11] sattaayaa.m nanu siddhaayaa.m ja.ta.m vaaja.ta.m vaa |
[360,12] asattura"nga"s.r"ngaadi na hi tattve 'numiiyate ||
[360,13] tathaapy aprastutam ida.m sattaacintaaviyogata.h |
[360,14] siddhaayaam eva sattaayaa.m vi"se.sa"s cintyate yata.h ||
[360,15] sattaayaa.m sa.m"saye 'smaat sac ced vij~naanam eva tat |
[360,16] tata"s caaduu.sa.naakhyaatir asattaasiddhibaadhayo.h ||
[360,17] prasiddhimaatraruupe.na dharmitvaan naapy anaa"sraya.h |
[360,18] anyathaa ni.rsvabhaavatvahetor apy aa"sraya.h katham ||
[360,19] tasmin na bhaavamaatra.m cet j~naanataamaatram atra ca |
[360,20] baahyavastutvasiddhis tu dvayor api virodhinii ||
[360,21] vastutopaadhibodhatva.m saadhyam atra tvayeti cet |
[360,22] bodhatvamaatraprastaave vi"se.sa.h kuta iid.r"sa.h ||
[360,23] j~naanatva.m vastutaavyaapta.m tadabhaave bhaven na cet |
[360,24] viruddhaavyabhicaara.h kva do.so yad vaastu vastutaa ||
[361,1] ki.m ca prakaa"samaatraatmavyatiriktaanyathaathavaa |
[361,2] sattaa ni.seddhyabhimataa ni.hsvabhaavatvahetunaa ||
[361,3] ni.sedhe vyatiriktaayaa na prakaa"saatmavaara.nam |
[361,4] asyaiva vaara.ne kena vaara.naadhyak.sabhaasina.h ||
[361,5] anumaana.m pramaa.natvaad baadhaka.m yadi kasyacit |
[361,6] pratyak.sam api tadbhaavaat saadhaka.m ki.m na kasyacit ||
[361,7] ava"syam ante 'dhyak.sasya praamaa.nyam anumaa"srayet |
[361,8] prakaa"samaatraruupe ca naanumaapek.sam ak.sajam ||
[361,9] athaayam anumaanasya vi.sayo 'k.sadhiyo 'para.h | 
[361,10] prakaa"saruupe 'dhyak.satvaad anumaavasara.h kuta.h ||
[361,11] atha pratyak.sasiddha.m yan na tasyaiva niraakriyaa |
[361,12] vyaav.rttibheda.h ka"s caatra vicaaraasahataa yadi ||
[361,13] vij~naanasyaiva dharmo 'stu "sa"sa"s.r"ngasama.m bahi.h |
[361,14] artha"saktiviyoge vaa dharmo 'stu dhiya eva sa.h ||
[361,15] artha"saktiviyoga"s ca vicaaraasahataa ca saa |
[361,16] j~naanasyaiva na baahyasyety arthyate kim ata.h param ||
[361,17] prakaa"sasyaiva cinteya.m tadgandho 'pi bahir na hi |
[361,18] tannaaga"s.r"ngasaamye 'sya siddhe ki.m na k.rtaarthataa ||
[361,19] bahirvad avabhaase.su praj~naptaa ruuparaa"sitaa |
[361,20] sa.mskaaraad vedanaasa.mj~ne (71b)abhinne ki.m na bhedi te ||
[361,21] muulam evaaprakaa"sasya du.hstha.m sattaavyavasthite.h |
[361,22] prakaa"saruupasya sato dharmaantaram abaadhakam ||
[361,23] prakaa"sasyaapi taddo.saad yadi sattaa daviiyasii |
[361,24] aprakaa"so 'py asattaayaa.h kim anyat saadhayi.syati ||
[362,1] asattaivaaprakaa"sasya prakaa"sasya tu naatmanaa |
[362,2] tenaivaasattvam idam ity ukta.m kalpite na tu yujyate ||
[362,3] prakaa"samaanasya puna.h prakaa"saad eva satyataa |
[362,4] abhaavo 'vasitenaiva ke"sasyaapi ja.daatmanaa ||
[362,5] prakaa"sasa.mmatasyaapi niilaader ata eva hi |
[362,6] satyam arthakriyaivoktaa taa.m vinaa na bhidaa dvayo.h ||
[362,7] kriyaamaatraanubandhaac ca vij~naanasyaapy anityataa |
[362,8] kriyaa 'bhaavo yadaa tv asmin sattaa mukhyaiva bhaasanaat ||
[362,9] na k.sa.nitva.m tadaa tasya sattva.m ca vyabhicaaryata.h |
[362,10] sattvam arthakriyaaruupa.m saadhana.m tan na du.syati ||
[362,11] na vaa tasyaapy anityatva.m parih.rtya da"saantaram |
[362,12] tatk.sa.nasyaiva sa.mvittir anyathaa na bhidaa ka"scit ||
[362,13] kaaryakaara.nabhaavo 'yam aayaatas tarhi cen nanu |
[362,14] saa.mv.rtasyaani.sedho 'tra k.sa.nitaapy asya saa.mv.rtii ||
[362,15] tattvato nityaruupa.m cet sa.mv.rtaav api yan na sat |
[362,16] anityaprati.sedhaac cet tathaapy asyaagati.h kuta.h ||
[362,17] bhaava.m ka~ncit purask.rtya bhedaabhedaav udiirayet |
[362,18] de"sakaalaadibhedena svavinmaatre tu ka.h krama.h ||
[362,19] svaruupa.m buddhir aparair na yauti na bhinatti ca |
[362,20] svaparapravibhaago hi dhiyo yaacitama.n.tanam ||
[362,21] anyasyaavaacyataa naama svabhaavabhaava"sa.msinii |
[362,22] tad eva ruupa.m tattvasya tac caadvaite pratu.s.thitam ||
[362,23] para.m hi vidvan niyata.m niyata.m pratipadyate |
[362,24] anyathaavittimaatre.na na prav.rttinivartane ||
[363,1] prathama.m graahakaakaaro bhinatti graahyam aatmana.h |
[363,2] de"saruupaadibhedena tathaa graahyaantaraad api ||
[363,3] advaitam evetarathaa tadabhaave bhidaa.m dyati |
[363,4] bhedaabhedau tato dvaite niyato naadvaye tathaa ||
[363,5] yaavac ca svapnabodhaaya kaalabheda.m paraam.r"set | 
[363,6] dhiir vikalpaantare.neya.m k.saye.na grasyate 'nyavat ||
[363,7] tasmaan na nityataa naama tattvato na ca sa.mv.rti.h |
[363,8] k.sa.nitaatattvayoge 'pi g.rhyataam anumaanavat ||
[363,9] citraikavyavahaaro 'pi bhedaapohaparo mata.h |
[363,10] ekaanekaviyukto hi prakaa"sa.h kevalo 'tra san ||
[363,11] sarva"saktiviyuktena prakaa"sena sataapi kim |
[363,12] "sakyabhaavaan na kaarya.m syaat svaruupa.m tu kva gacchatu ||
[363,13] prakaa"sasyaapi ruupa.m cet vicaare.na na labhyate |
[363,14] vicaaram anumaa.m vidmo na saa pratyak.sabaadhanii ||
[363,15] gu~njaanalaviparyaasau baadhyate 'k.sak.rto 'pi cet |
[363,16] pararuupe bhramaan naak.sa.m svaruupe bhraantataa kuta.h ||
[363,17] pramaa.nam apramaa.na.m ced vicaaraavasaro hata.h |
[363,18] bruvataa niyata.m ki~ncit saadhya.m vaa baadhyam eva vaa ||
[363,19] tatraayukti.m bruvaa.nasya "slaaghaa sadasi kiid.r"sii |
[363,20] naanumaayaa.h paraa yukti.h ki.m siddha.m tadanaadare ||
[363,21] sviik.rtaa tena sety asmaat tamatyaa bodhana.m yadi | 
[363,22] abaadhane 'syaa.h sviikaaraat taddhiyaabodhana.m(72a) katham ||
[363,23] saadhya.m na ki~ncid iti cet baadhaayaa api saadhyataa |
[363,24] saapi neti vaco vyartha.m pra"snamaatre 'pi ki.m phalam ||
[364,1] phala.m yadi gira.h kvaapi naanyat tac caavaabodhanat |
[364,2] vaaca.h pratyaayane "saktaa naak.sadhuumaadi sundaram ||
[364,3] yadi hetuphale sa.mv.rt tadbhaava.h kena g.rhyataam |
[364,4] phalaac ca hetudhiir nuuna.m na ced vyarthaa vrataadaya.h ||
[364,5] yo 'pi taapaardito 'bhyeti candana.m na hutaa"sanam |
[364,6] vaktu.m ki~ncid anaa"sritya saj~naana.m tu na vartate ||
[364,7] vastu ki~ncid upanyasya nyasyante yadi yuktaya.h |
[364,8] "saastre pak.sagraha.h ki.m na na cet tat kena g.rhyataam ||
[364,9] mok.samaarga.m yadaa p.r.s.to vyaakuryaat "suunyabhaavanaam |
[364,10] bodhayan "suunyataa.m tarhi garhet pak.sagraha.m katham ||
[364,11] tasmaat sa.mvittim aa"sritya saadhya.m saadhanam asya vaa | 
[364,12] durvaaram iti durvaara.h pramaa.nasya parigraha.h ||
[364,13] sa.mv.rttau maanam i.s.ta.m cet vicaaro 'py e.sa sa.mv.rti.h |
[364,14] sa.mv.rtaav api ne.s.ta.m ced bruvan jetaa yathaa tathaa ||
[364,15] yathaa hetuphale sa.mv.rt tathaa sa.mvaadidhiir api |
[364,16] anumaam icchato 'dhyak.sa.m neti ko 'py e.sa ni"scaya.h ||
[364,17] svavedane vivaada"s cet na sa.mv.rtyaiva saadhanaat | 
[364,18] tasmaad aparamaarthatve 'py aattaa vitti.h prabaadhikaa ||
[364,19] sa.mv.rti"s cet kva ni.skar.sa.h paramaartho 'stu taavataa |
[364,20] tata"s ca sa.mv.rtaav eva saa.mv.rta.m tyajyate katham ||
[364,21] tatprakaa"saanvaya.h sattaavyavahaaro 'stu cetasa.h |
[364,22] na prakaa"so na vaa "saktir yasya tena tulaa katham ||
[364,23] tato vicaaraasahataadidharma.r
[364,24] prakaa"saamaanatvam abaadhamaana.h |
[365,1] yadii.syate cetasa eva so 'stu
[365,2] sthitaa prakaa"saan manasa.h prasiddhi.h ||
[365,3] prakaa"samuurter yad asattvam ucyate
[365,4] svakalpita.m sattvam apek.sya na k.sati.h |
[365,5] prakaa"sam evaiti paras tu vastusat
[365,6] sama.m dvaya.m laukikasiddhasaadhane |
[365,7] naasatprakaa"savapu.so na ca sat tadanyair
[365,8] ekena na dvitayam advitaya.m na taabhyaam |
[365,9] ittha.m jagad yadi catu.h"sikhariiviyukta.m
[365,10] ko bhaa.syakaaramatamadhyamayor vi"se.sa.h ||
[365,11] arthakriyaapi paramaarthata eva ye.saa.m 
[365,12] ye.saa.m prakaa"savapu.so 'pi ni.sedha eva |
[365,13] te.saa.m bhidaa bhavatu ki.m tu nisargadurgo
[365,14] maargo 'yam aatmavidi saahasabhaarasaara.h ||
[365,15] tad etat parasyottaraprabandhaanurodhena praasa"ngika.m ki~ncid aayaatam ity ala.m vistare.na | 
[365,16] sthitam etat prakaa"samaanatvena vij~naanamaatra.m tribhuvam iti || 
[365,17] || samaaptam idam advaitabinduprakara.nam ||
