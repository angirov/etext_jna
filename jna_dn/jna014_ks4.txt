 
[107,1] [k.sa.nabha"nga-adhyaaye] 
[107,2][caturartha.h paada.h ahetuka-vinaa"sa-adhikaara.r

anviiti-vyatirekam aakalayataa 'dhyak.se.na dhuumaagnivad
d.r"syaad.r.s.tiprabhuutahetuphalataa siddhaa vinaa"saa"ngayo.h |
tat-praak kaara.nasannidhe.h phalam asan naa"sas tanoti sthita.m 
taavan ta.m kila kaalam ity api m.r.saa naa"sa.h svaruupaad.r"sa.h ||

na hiidan tayaa naa"sasya svaruupam upalabdhi-gocara.m yenaanvaya-vyatireka-ni"scayaat kaara.naabhimata-mudgaraadi sannidhe.h praak naa"saakhya.m kaaryam abhavat taavan ta.m kaala.m bhaavasya sthairyam aapaadayet yaavataa naa"syasya svabhaavaanupalabdher m.r.saiva kalpaneyam iti kuta.h kaara.naanupalabdhyaa sthairyasiddhi.h? 

[107,11] nanu gha.ta-mudgaraadayo d.r"syante taavat te.sv eva ka"scin naa"so naameti naa"sa-svaruupaanupalabdhir asiddheti cet? 
d.r.s.tas yaavad aya.m gha.to 'tra ca patan d.r.s.tas tathaa mudgaro d.r.s.taa karpara-sa.mhati.h paramato 'bhaavo na d.r.s.to 'para.h | tenaabhaava iti (43b) "sruti.h kva nihitaa ki.m vaatra tat-kaara.na.m svaadhiinaa palighasya [: prariÂ°] kevalam iya.m d.r.s.taa kapaalaavali.h || d.r.s.tas taavad aya.m gha.to 'tra ca patan d.r.s.tas tathaa mudgara.h d.r.s.taa kharpara-sa.mhati.h paramato 'bhaavo na d.r.s.to 'para.h | tenaabhaava iti (43b) "sruti.h kva nihitaa ki~ncaatra tat-kaara.na.m svaadhiinaa kala"sasya kevalam iya.m d.r.s.taa kapaalaavalii || [= 118,24-27 ] palighasya,
sunipu.na.m niruupayanto 'pi maa.msacak.su.saa vaya.m taavan naaparam atra vastujaatam iik.saamahe, yad abhaava-"srutyaa vi.sayiikriyate | taddar"sanaabhaavaac ca tat-kaara.nam api kim avadhaarayaamo, yad abhaavena puurva-puurvam asan naa"sa iti syaat? ya"s ca tat-kaara.na.m kalpito da.n.das tasyaapy anvayavyatirekaanuvidhaayinii kapaala-pa"nktir eva d.r.s.taa, naanyaa kaacit | vaidharmya-d.r.s.taantatayeyam upanyastaa puna.h, yatheyam adhyak.saanupalambhaabhyaam anvayavyatirekaav anubidadhatii d.r"syatayaa

[108] da.n.dasya kaaryam avasthaapyate, tathaa yadi naa"saakhyam api vastu d.r"sya.m syaad anaatma-ruupa-vivekena tasyaapi tarasvi-da.n.da-kaaryataa avaaryaiva, na caivam | tasmaat kalpanaiveyam |
syaad etat,

aastaa.m karpara-pa"nktir eva kalasa-dhva.mso na ceya.m puraa 
tena sthairyam api prasidhyatu tato bhinnena naa"sena kim |

atrottaram,

naa"sa.h saiva yathocyate yadi tathaabhaavo 'pi kumbhaantara-
nyaase 'bhaava-rava.h katha.m matam ata.h sidhyaty abhaave 'pi na.h ||

ayam artha.h | yathaa vegavan mudgara-prahaaraat puurva.m gha.tasya naa"so naastiiti pratipaadayitu.m "sakya.m bhavatas tat-svabhaava-bhuutaayaa.h kapaalapa"nkter adar"sanaat, tathaa naabhaava-paramparaaparicayo 'pi naastiiti "sakyam | na hy abhaave 'pi kapaalapa"nktir evocyate, yena svabhaavaanupalabdhir avalambana.m tad-vad eva syaat | atha naa"sa-vad abhaavo 'pi kapaalapa"nktir evocyate, tadaa kvacid de"se kumbham ekam apaniiya kumbhaantara-nyaase katham abhaava-vyavahaara.h, kapaalaavaler abhaavaat? asti ca katha~ncid bhedam aakalayata.h tatraapy abhaava-vyavahaara.h ekasyaanyasya saad.r"sya-vipralabdhasya praaciinaavasthaana-vyavasaaye 'pi, tat katha.m kapaala-paalir evaabhaava.h? tad asyaa.m dhva.msa-"sabda.m sa.mketayato yadi puurva.m dhva.mso naastiiti "sakyam apy abhidhaatu.m, kapaala-da"saa-virahaat, abhaavas tu naastiiti na "sakyam, sad.r"saapara-sa.mbhavena dur-upalak.sa.naat | tasmaat prahaaraat praag-abhaave 'pi kumbhasya sa.mbhaavyamaane siddham abhimatam asmaakam | d.r"syaanupalambhaanavataara.na.m naama, ato na karparaa.naa.m dhva.msa-sa.mj~nayopayoga.h | na caanyan mudgaraanvaya-vyatirekaanukaari d.r.s.tam iti vyavahaara-maatra-paraaya.na eva naa"so na vastuto 'sti | 
 
[108,21] naa"so naasti yadi svahetu-niyata.h ki.m de"sa-kaake kvacit
kumbho na.s.ta iti pratiiti-niyamas tenaasti kaarya"s ca sa.h | 
naapy anyat kila kaara.na.m rayavato da.n.daat puraapy anyathaa
naa"sotthaana-k.rtaa vina.s.ta-gha.ta-dhii.h kenoddhuraa vaaryate || 

eva.m tarhi kaaryaantaravat kaara.naanvaya-vyatirekaanuvudhaana.m dhva.msasyotphulla-gallam-ullapita.m lupta.m, kaaryaantaravad anubhavaabhaavaat | 

[109,2] kevalam upapattyaa prasaadhya pradhva.msam asthaabhimata-nibandhanaadhiinataa saadhya | saa copapatti.h k.sii.naa, yata.r

d.r.s.te 'mbho-bh.rti mudgaraadi-janitaa.m d.r.s.tvaa kapaalaavali.m 
sa.mketaanugamaad(44a) vina.s.ta-gha.ta-dhiis taavat samutpaadyate |
saamagryaam iha naa"sa-naama na kim apy a"nga.m na vaasyaam api
syaad e.sa na kadaapi naapi ca puraapy e.saa samagraa sthiti.h ||

puurvaardhena na.s.ta-gha.ta-buddher janma-saamagriim aadar"sya pa"scaardhenaadhikasya naa"sa-naamno naanvayo na vyatirekas tad-viveka-saamagryaas tuubhayam anuk.rta.m bhaved iti dar"sitam | tatra naa"saakhya.m na ki~ncid iha saamagryaa.m nimittam astiity anvayo nirasta.h, na caasyaa.m satyaam api saamagryaa.m kadaacin na syaad buddhir iti vyatirekaavalambanam apaastam | puurva.m tarhi kasmaan neya.m buddhir iti vyatireka-pratyayaa"saatana.m "se.sena | yadi puraapy e.saa saamagrii syaat, niyatam iya.m bhavantii buddhir arthaantara-saapek.sataa.m suucayet | na ceya.m saamagrii puraapy asti, vikalakapaalapa"nkte.h parigha-paataadi-kaara.naabhaavenaabhaavaat | tat kuto vyatireka-maaram api | ukta-saamagryaas tu na vaasyaam api syaad e.saa na kadaacid iti ni.sedha-dvayenaanvaya.h | "se.se.na vyatireka"s ca vyakta.h | tad buddhy abhaava kaale saamagryaa evaabhaava-pratipaadanaad asau saamagry-abhaavo buddhy-abhaava-vyaapta ity artha.h | yas tu pratyak.setara-sahakaari-saakalya-ruupatayaa sarvaiva saamagrii parok.seti samarthyate vi.sama-d.r.s.ti.h tata"s ca parok.satayaa tasyaa naanvaya-vyatireka-ni"scaya ity ucyate, hanta hutavahendhanaadi-saamagrii-pratibandho 'pi dhuumaader astamita iti aprav.rtti-niv.rttika.m jagat prasajyeta | tasmaan naad.r.s.taabhupagame d.r.s.ta-saadhana-saamarthya-pratirodhenety ala.m vistare.na | tad aya.m gha.ta-aamar"savata.h kapaalaanubhava eva na.s.ta-gha.taavasaaya-saadhana iti siddham |

arthaapattir ato gataa k.sayam iya.m na dhva.msa-siddhau prabhu.h 

na vi"se.sa-buddhir vi"se.sa.nam antare.neti cet | na, bhaave bhinna-kaalatvaad vi"se.sa.natvaasiddher dhva.msasya yata.h,

[110,1]	sva-buddhyaa rajyate yena vi"se.sya.m tad-vi"se.sa.nam |

kaala-bhedena puurvaapara-kaalayor naa"sa-bhaavayor abhaavaat kena ka.h syaat | kvacit pratiitivi.sayiikriyate | na ca bhaave sthiti-dharmo dhva.msa.h, ki.m tu prade"se | na caanyatra sthita.h anyasya vi"se.sa.na.m, da.n.da-vat | bhedaad evam api syaad iti cet | bhedetarhi sarvaanya-ruupa-vivekena pratibhaasamaanam eva vi"se.sa.na.m vi"se.sya.m svaanuraktapratiiti-vi.sayiikuryaat, na svaruupe.naapratibhaasamaana.m, da.n.da-vad eva | anumaana-siddhenaapi da.n.dena da.n.di-pratiitir utpaadaad anekaanta iti cet | na, sarvathaa yasya na svaruupaavabhaasa ity abhipraayaat | da.n.dasya punar anumaana-kaake 'pratibhaasane 'pi ni"scaayakaabhimata-li"ngena saha sa.mbandha-graha.na-kaale 'sty eva svaruupa-nirbhaasa.h | tatas tad-anusmara.naad anumaana-kaale 'pi tad-ruupaanuraktaa.m buddhim aadadhiita da.n.da.h | na ca sarvathaa ad.r.s.tada.n.dasya da.n.do 'py anumaana-bhaajana.m svaruupaanuraktapratiitihetur vaa d.r.s.ta-puurava.h | eva.m naa"sanaam apy artha.h katha.m tathaa syaat, sarvathaa adar"sanaad iti | na ca da.n.daanumaanaad bhinnaa da.n.dipratiiti.h, da.n.do 'tra da.n.do 'sya da.n.davaan ayam iti caanarthaantaratvaat | na ceya.m li"nga-tyaage (44b) na bhavantii pratij~naa-maatratayaanumaana.m bhavatum arhati, yan na.s.ta-pratiitir api naa"sa-naamaartha-saadhaka.m ni"scayam apek.samaa.naa katha.m svayam eva saadhanatvenaabhidhiiyeta | na caanya-li"ngam asti sarvathaa ad.r"syatayaa tasmin kasyacit pratibandhaasiddhe.h | ata eva hi sarva buddhis tat-siddhaye "sara.nam aa"sriiyate | ato 'numaana-siddhenaanekaanta.h | anumaanasyaapi vi"se.sa.na-svaruupa-nirbhaasa-naanantariiyakatvaad ap.rthak-siddhe"s caanumaana-vi"se.sa.na-pratiitiyor iti,

[110,17] yasya na svaruupa-nirbhaasas tan na kasyacit svaanuraktapratiitinimittam, yathaa karike"sara.h | naasti ca sva-ruupa-pratibhaaso dhva.msasyeti vyaapakaanupalabdhi.h |
ã€€
[110,19] svaanuraktapratiitinimittarva.m nirbhaasa-bh"nge bhavad-atiprasa"nga-baadhita.m pratibhaasa-vattayaiva vyaaptam | na caasiddhi.h, idan-tayaa dar"sayitum a"sakyasya baahya-vastuna.h pratibhaasa-vyavahaaraabhaavaat, idan-tayaa nirde"saniiye ca vivaadaabhaavaat | na hi da.n.do 'pi da.n.dipratiityaa saadhyaa 'dhyak.sa-siddhatvaat | muu.tha.m prati vyavahaara-saadhane 'pi nedan-tayaa nirde"sa.h, vi"se.sato locana-gocare | 

[110,24] atha sarva.m vastu svaruupe.na pratibhaati, na pararuupe.na, yathaa bhaava eva naabhaava-ruupe.na, evam abhaavo 'pi bhaava-ruupe.naapratibhaasamaano 'pi svaruupe.na pratibhaaty eva | idan-tayaa pratibhaasana.m nayana-vi.sayasyaapi bhaavasyaiva | ato nedantayaa pratibhaasaabhaave 'py apratibhaasa eveti cet |

[111,2] naiva pararuupe.na pratibhaaso m.rgyate, tasyaabhaava.m prati siddhatvaat | svaruupa.m punar asya ki.m tat-pratibhaatiiti nibhaalayanto na labhaamahe, idan-tayaa nirde"sas tu bhaave.svaaty api na raajakiiyo niyama.h | tad yadi bhaave.sv api ke.sucid eva netra-paatre.sv idan-tayaa nirde"so na sarve.sv iti bruuyaat, tadaa .ta"nka-vakaadayo 'pi punara.h pratibhaasina.h eviidan-tayaa para.m nirde.s.tum a"sakyaa iti kim atra vaktavyam | tasmaad yaavac cak.sur-gocara-caari vastu taavad idan-tayaa nirde"sa-pratibhaasam eva, yat punar idantayaa nirde"sa-virahita.m tad apratibhaasanam eva nayana-graahyam iti nyaaya.h |
atha vi"se.sa-buddhyaiva pratibhaaso 'pi saadhya.h, yathaa hi na da.n.dibuddhir da.n.da-buddhim antare.na tathaa da.n.dapratibhaasam antare.naapi, eva.m na.s.ta-buddhir api vi"se.sa-buddhitvaan na naa"sa.m naa"sa-pratibhaasam antare.neti katham apratibhaasa-gho.sam iti cet | bhavaty eva vikaaro na punar etaad.r"sa.h | sva-santaana-varti-pratibhaaso 'smaabhir apy anumaanena pratipattavya iti gha.taadi-pratibhaase 'py evam idaaniim aayaatam | tat kim aha.m pa"syaami ki~ncid ity anumaanam anaaptavataa aapta-vacanenaapi pratyetavyam ity artham apratikurvaa.no 'pi vaidya k.rtaartha.h syaat | antata.h "sapathenaapi niv.rttir aalambyeta | parok.se hi vi.saye 'mii.saa.m prakaaraa.nam avakaa"sa.h, (45a) na j~naane | yat punar apa"syantam aatmana.m vedayamaana eva pa"syasiiti graahyate vyaktam iya.m bha.n.ta-vidyaa pa"syantam api vaahayati | yo 'py apa"syann api tad-vacanena pa"syaamiiti g.rh.niita sa khalu pa"sor api pa"su.h | j~naana-parok.sataa-vaade 'pi hi,

kasyacit-pratibhaasena saadhyate saadhyate 'pratibhaasi yat |
pratibhaaso 'sya naasyeti saadhyate nopapattibhi.h ||

tasmaat pratibhaaso 'pi saadhya ity asa.mbaddham etat | naa"sas tv apratibhaasamaano yadi saadhyate, saadhyataam, na tu na.s.ta-gha.ta-pratiittyeti sthitam etat, 

naa"so vaa 'stu na tu pratiiti-janako yad-vad gha.te na.s.ta-dhii.h |

abhyupagamyaapi bruuma.h | astu vaa naa"so naama, na punar asyaava"sya.m pratiitam eva janaka.m mudgaraadiiti "sakyam, yathaa na.s.ta-gha.ta-buddher eva na pratiiti.h kapaalaanubhavo hetur i.s.ta.h, tathaa naa"sasyaapi mudgaraadi-parihaare.na kaara.nam anyad evaad.r.s.ta.m ki~ncit syaat, yato na puraa kaara.naanupalabdhi-siddhi.h | yathaa ad.r.s.tam eva naa"saakhya.m vastu sviikaara-siddha.m na.s.ta-buddher nibandhabam, tathaa naa"sasyaapy ad.r.s.tam eva ki~ncit kaara.na.m na mudgaraadiiti katha.m tad abhaave niyamena naa"sa-niv.rtti.h | aya.m tu vi"se.so yathaa mudgarasya kapaale kapaalaanubhavasya ca na.s.ta-buddhaav anvaya-vyatirekaabhyaa.m saamarthya-siddhas tathaa na mudgarasya naa"se na naa"syasya na.s.ta-buddhaav iti, yadi para.m bhavaduparodhaad ayam artha.h pratipattavya.h |

[112,7] atha kapaalaanubhavaat kapaala-kalpanaiva syaat, na na.s.ta-gha.ta-buddhir iti cet | tad etaj jiivato vyaagrasya da.m.s.trotpaa.tanam | kalasaamar"savata.rkapaala-valaya-viik.sa.naad eva na.s.ta-gha.ta-buddhir udaya.h saak.saad anubhuuyamaano 'palapyate iti, eva.m tarhi sarvasyaanvaya-vyatirekaavadhaaritaarthasyaapalaapa.h prasakta.h | yadaa punar anarthitvaadinaa gha.taamar"sena "suunyataa puru.sasya,tadaa kapaalaavalokanaat kapaala-kalpanaiva jaayate saamagrii-bhedasya bhedakatvaat | yadi punar bhavad abhipraayaanuvartino bhavataa bhaveyur na bhaved apy evam, tadaapi yadiicchasi kapaalaanubhavaad eva na.s.ta-buddhir astv iti, tadaa tathaiva syaad iti na naa"sa.h prayojaka.h | tad ala.m sva-manii.sikaa-sa.mpratyayena karpara-dar"sanam eva tad-buddhinibandhanam | yadaa tu kalasa-vimar"sam apek.sate tathaa sa.mketa-smara.nam api, tato naatiprasa"nga.h | na ca sa.mketo 'pi naa"sam upadar"sya kartu.m "sakya.h, tasyaadar"syatvaad eva, ki.m tu visabhaagotpatti-ruupa.m vikaaram upadar"sya.m etaad.r"saavasthaayaa.m na"syata.h prayoga iti | etenaabhaava-dar"sanam eva bhaavaanupalambha.m sa.mbhaavayanto nirastaa.h, 

[112,18] abhaava-ruupaadar"sanaad eva | tasmaan na dhva.mso naama ka"scit pa"scaad-bhaavii |

ki.m caanya-prak.rti prati-k.sa.nam ida.m (45b) sa.msaadhita.m cej jagat |
prau.tha-nyaaya-balaad vilambi nidhana.m syaad vaa na vaa ki.m tata.h ||

[112,22] syaad etat |

na dhva.msena vinaanyataiva hi bhaved bhavena saardha.m sa cet |
sac caasac ca kim astu vastu-niyata.m bhaavaanujo 'sau tata.h ||
bhaavaat tena vibhinna-kaara.natayaa tat-kaara.naasa.mbhave
'bhaavaat tena k.rtaanyataapi galitaa bha"nga.h kuto 'nuk.sa.nam ||
 
[113,3] bhaava-heto.h sakaa"saad abhaavodaya-var.nanaa bhaavena saadharya.m sa ced ity uktam | atra dhva.msaad anyateti ko 'rtha.h | kim eko bhaavas tena kha.n.ta-kha.n.tiikriyate | atha bhaavaantarotpaadana-maatram asmaat | uta praciina-nivartana.m ca bhaavaantarotpaadana.m ca | yad vaa praciina-nirvartana-maatram | tatra, naikaatmaanam anekataa.m gamayati dhva.mso virodhaat tayor ekaanekatayo.h | nanu kaala-bhedenaikam apy aneka.m bhavan na du.syatiiti cet, sva-bheda-virahe kaalasya bhede 'pi kim |
yadi hi kaala-bhedako bhaava-bhedako bhaved, bhaved etat | bhaavasya tu taadavasthye kaa"sa-ku"saavalambanam upayuktam evaitaad.r"saam iti prathama-pak.sa-ni.sedha.h |

[113,13] bhinna.m cet kurte na tasya dalanam iti dvitiiyo do.sa.h | arthaantara-kara.ne hi tat-praciina.m na kha.n.tatam iti k.rto 'pikarpaaraadau kumbhopalambha-prasa"nga.h | 

bhinnena tad-daalane ki.m naa"sena |

arthaantare.na kapaalaadinaa tasya kalasasya dar"sane 'bhyupagamyamaane nopayoga.h | naa"saakhyasya tasyaivaarthaantarasyotpaadane upayoga iti cet |

vibhinna-janma tu bhavan naa"sasya hetor na kim ||

yata eva mudgaraader naa"sas tata eva karparasyaastu janma, ki.m saadhye dhva.msam utk.sipya | etena t.rtiiye 'pi vikalpe 'nyotpaadana-bhaaga.h pratyukta iti caturtho 'va"si.syate | naa"sena tasya niv.rtti.h kriyata iti | tadaapi,

[114,1]	 pradhva.msena vinaa"sa-janmani mate tenaapi naa"saantara-
utpaade naa"sa-parampareti vibhaved bhaava.h kadaacin na sa.h |
na dhva.msaad aparaa niv.rttir iti ced anyo 'nya-naa"sa.h katha.m 
tasmin vastu-vilokanaad iti na san naa"saad.r"sa.h khyaapanaat ||

dhva.mso hi vastutaa.m bhaavataa.m vaa atikramitu.m naarhati, anubhava-janana-saamarthyaad anyata upapate"s ca | sa katham anyo 'rtho 'nyasya naa"sa ity ucyate | yat tv etasmin sati vastuno 'dar"sanaad ity uttaram, tan na sat, yato naa"sasya dar"sana.m naastiiti khyaapitam, tatas tasminn asatiiti katha.m kathayitu.m paaryate | yadi ca tasmin sati vastv adar"sanaad dhva.msaakhya-vastu-niv.rttir ucyate, tadaa 

naa"so mudgara eva vaastu "sakalaany evaaaatha vaa,

tad ubhayatra tasmin satiiti vivak.saa-gha.tanaat mudgarasya praag-bhaavaat, kha.n.taanaa.m sama-samayatvaat, biije saty a"nkuro go.su duhyamaanaasu satii.su gata iti-vat | naa"sa iti niv.rtti.h (46a) dhva.msaakhyo, dhva.mso 'pi mudgaraadir evaastu | ala.m p.rthak dhva.msa-kalpanayaa, taavataapi tad-abhaavaat puraa sthiro bhaava iti siddhe.h |

[114,15] atrocyate, 

tad dvaya.m bhaavatvena na bhaavarodhi,
 
na hi bhaava eva bhaavasya virodhii bhavatum arhati | aviruddha-bhaave ca katham anyasya niv.rttir adar"sana.m vaa | atrottara.m,

bhavato bhaa.saiva bhaavaanyataa | 

naatra bhaavaanaa.m saamarthya.m, ki.m tu bhavata eva bhaaratyaa bhaavataa abhaavataa vaa | tathaa hi bhavatiiti bhaava.h, bhavana.m cotpattis taavad asya sviik.rtaa | yadaapi astiiti bhaava.h, tadaapi vidyamaanataa bhaavaartha.h | saapi svaruupa-sattvalak.sa.naa sviik.rtaiva nityataala.mk.rtaa yaavat | yac caastiiti na bhavati tat kim utpadyatinaa sa.mbadhyate bandhyaa-suta-vad a"nkura-vac ca | 

[115,1] atha sarva-saamarthyopaakhyaa-virahe.naabhaava-vyavahaaraat "saktir api sattvam anumanyate, saapi sva-j~naana-janane 'bhyupagataiva, ni.h "sa"nka-gamanaadika.m ca tat-kaaryam eva | svaabhyupagata.h sattva-samavaaya.h sva-kaara.na-samavaayo vaa para.m naasti | na ca sarve.na bhaava-dharme.na sarvatra bhaave bhaavitavyam, naapi sarva-bhaava-dharmaabhaavena bhaavaantarasyaapi na bhaavatavyam | eva.m sati saamaanya-vi"se.sa-samavaayaanaam apy abhaava-prasa"nga.h | tebhyo 'py adhiko dhva.msasyotpattir evaaparaadha.h | vastu caava"sya.m naa"so vasaty-arthakriyaa asminn iti na bhaava iti ka.s.to vataaya.m siddhaanta-vi.sama-graha.h | tasmaad bhavato 'tra svaatantryam | yadi bha.nasi dhva.mso 'pi bhaava.h syaat, mudgaraadir api kumbhasyaabhaava.h syaat |

[115,9] na khalu mudgaraadika.m bhaavam abhaava.m vaa ka"scid vyavaharatiiti cet | nanu dhva.msam api yadi kenacid ruupe.na jaayamaanam upalabheta ka"scid vi"se.sato nitya-sthita.m kim abhaava.m vyavaharet | d.r"syante hi tanu-dhuumaadayo vyavadhaanaanavadhaanaadinaa anupalabdha-muurtaya.h punar upalabhyamaanaa bhaava-vyavahaara-bhaaja.h | tasmaad bhaava-vyavahaara-haanir asaadar"sanaad eva praty-aatma.m vedyate pratiyogi-dar"sana-svabhaavaat | tac caadar"sanam anubhavaabhyupagame bhaava eva, anupalabhyatve tu janmaadi-kiirtanam aakaa"sa-citra.nam | svaruupa-janmanor upalambhe tu bhaava-vyavahaara.h prasahyaayaata iti katham asyaapi virodhitvam | na ca mudgaraadaav apy abhaava"sabdaaprav.rttir eva, bhaavaantara-paryudaasena tat-siddhe.h | na caatiprasa"ngo, dhva.msa-vat | yayaa hi pratyaasattyaa dhava.msaakhyam eva vastu gha.tasya niv.rttir ucyate, tasyaa na karpara-parighayor vighaata.h | virodhitvam api tayor eva rama.niiyam, a.niiyasaapy a.m"sena dar"sanaakhyena tayor utkar.saat | yayo.h sato.h kumbhaabhaava-vyavahaara itiy asyaatiprasa"nga-sa"ngamaad bh"nga-nimittasya pu.s.tatvaat | na ca bhaavo bhaavaantara-virodhii na bhavaty eva, katham anyathaa gotvam agotvasya, dahanas tukinasya vaa |
ki.m ca virodho 'pi dvi-vidha.h prasiddha.h | tatra, rodha.h so 'pi sahaasthitir yadi tadaa bhaava-dvayasyaiva saa dahana-tuhina-vat | avikala-kaara.nasya bhavato 'nya-bhaavo 'bhaavaad dhi sahaanasthaana-vyavasthaanam | na ceya.m gatir bhaavaabhaavayo.h sa.mbhavatiiti vyaktam | 

[116,1] naikenaanya-hati.h paraspara-pariihaara-sthite lak.sa.ne ||

na khalu alaak.sa.nika-virodhasya sad vastu-baadhana-vyaapaara.h, ki.m tu sahaanavasthaanasyaiva, laak.sa.nikasya tu dharmayor eva vyavasthaanaat | vyavasthita eva vastuni vastunaa avastunaa vaa svaruupasa.mkaravyatikarani.sedha.h | tato yathaa niilam-aniila.m na bhavati ubhayor anyonya-svabhaavatvaat, tathaa kalasa-naa"sayor api syaat | na ca taavate.s.ta-siddhi.h mudgara-sannidhi-maatra iva tasya taadavasthaanapaayaat | 

[116,7] nanu kalasa-kuli"saadau dharmayor eva virodhaat tad-adhyaasitasya bheda-maatram, kalasa-naa"sau tu bhaavaabhaava-ruupatayaa svaya.m viruddhaav iti katha.m saha syaataam |
na, bhaavaabhaavayor hi bhavanaabhavana-ruupatayaa dharmayor eva paraspara-parihaara.h, yato na bhaavaadhyasitasyaabhaavo 'bhaavaadhi.s.thitasya vaa bhaava.h, yato vaa kumbha-nabho 'mbhor uhaader naikatvam | virodha-maatra.m tu na vaaryate, kevalam ekena bhavataa bhavata.h paribhave sati | taavataa ca sahaanavasthaana-vyaapaara.h | tasmaad dharmayor eva paraspara-parihaara.h | niilaaniilayo.h katham iti cet | niilaaniilayo.h paraspara-parihaara iti naikatvam anayor ity evaartha.h | tato dharma-virodha evaanenaapi prakaare.na prakaa"syate | anyathaa tuhina-hutabhujor iva niilaaniila-vaasasor api militayor anavasthiti-prasa"nga.h | taadaatmya.m tu tadaapi naasty eva | 

[116,17] de"so 'pi niilaaniilayor bhinna eveti cet | kaama.m bhinna.h, na tu vastunor virodha.h taavataa de"sa-bhedena k.rtaartha.h | anyathaa jala-jvalayor api tad-vad eva militayo.h prabandha-sthiti.h prasajyeta, suuk.sma-de"sa-parihaare.na virodhasya phalavattvaat | ata eva viruddhopalabdhau kalpitaika-bhaava.h sthuula eva de"so dharmii | eva.m niilam aniilatvena virudhyata ity api niilam-aniila.m na bhavatiity evaartha.h |

[116,22] yadi tu dharmi-dharmayor api saak.saad virodha.h syaat, tadaa yatra dharmi.ny-aniilatva.m tatra niilatva.m na syaat | asti ca yathaa ratnaantara.m tapaniiya-maatre, tathaa naa"sasyaabhaava-ruupa-dharma-maatratve 'pi bhaava-dharmaa gha.to naasann abhaava-dharmaa ca na sann ity evaartha.h, tata.r

[117,1] siddhenaabhaavena dharme.naasann eva gha.to 'sann iti vyavahriyate, na tu sann eva nivartyate | sattaa-nivartate tu sarvatra sahaanavasthaana-vyaapara.h | katha.m punar gha.tasyaabhaavo dharma.h | kasya punar asau dharmo 'stu | dharmatvena svii-kaaraat dharmi.no 'va"syam aak.sepaatk.smaatalasyaivaastu iti cet | tata.h ki.m bhuutalasyaivaabhaavo(47a) vivak.sita.h |

[117,5] nanu gha.tasya nivartya-nivartaka-bhaava-sa.mbaddho 'bhaavo bhuutalasya dharma-maatram ucyate, na tu bhuutalasya nivartaka iti cet |
bhavatu bhuutalasyaanivartakas tad-dharmo vaa kevalam, yathaa niila-viruddhaaniilatva-yukte bhuutale niila-vastu-sthitir aviruddhaa, tathaa ga.ta-viruddhaabhimatenaabhaavena yukte 'pi gha.ta-sthiter avirodha.h syaat, tato 'bhimaana-maatra-vyavasthita evai.saa.m nivartya-nivartaka-bhaava.h | tasmaad bhuutale kalasasyaabhaava iti bhuutalaadhaarasya gha.tasya sa.mbandhitvenaabhaasayantii vikalpa-buddhir abhaava.m tad-dharmatvena vyavahaarayatiiti nyaayyam | adhyavasitaapek.sayaa tu sa.mvaadetarau tad eva.m paraspara-parihaara-viruddho dharma.h sva-viruddhasyaasata evaasattaam-aatma-dharmi.ni vyavahaarayati | na tu nivartayatiiti dharmi.no bheda-vyavahaara-hetur eva | tathaa ca jalaanalaadi.su spar"sasyo.s.netaratva.m duure 'pi pratyaniikaakaaravattayaa anyonyaapanayanam anapek.sya svaruupa-vimar"sa-maatre.na virodha-vyavahaara-gocariibhavati | sahaanavasthaana.m punar ekenaanyasya, sattaa-nivartana-dar"sanaad eva vyavasthaapyate | tad yadi sahaanavasthaanam abhimato virodha.h, tadaa sidhyatu bhaavasya sattopalambhayor niv.rtti.h | kevala.m bhaavayor evaasau na bhaavaabhaavayo.h | 

[117,17] nanu tasmin sati tan-niv.rttir itiiyataa sahaanavasthaanam abhimato virodha.h, tac caabhaavenaapi bhaavasya labhyata iti na bhaavayor eveti yukto niyama iti cet |
uktam atraasmin satiity eva durlabham abhaave iti | ki.m caivam abhaavatva-samarthanam upayogi, bhaavayor api tad-virodhasyaavirodhaat | mudgaraadinaiva virodha-siddhe"s ca dhva.msasyaanupayogaat | atha laak.sa.niko virodha i.s.ta.h, tadaa svaruupaasa.mkare.naiva tasya k.rtaarthatvaat bhaavasyaavasthaanam anivaaryam | 

[117,23] ki.m ca, sahaanavasthaanalak.sa.na-pak.se naanupapannena virodhinaa paro viroddhvya.h, "siita-hutaa"sa-vat | prathamam utpatti.h, tato vyaapara.h, vyaapaara-paa.tava-taaratamyaapek.sayaa kiyataapi k.sa.nena paroparodha itiiyan ta.m kaalamuparodhaat praag-abhaavena saha sa.mvaset | 

[118,1] athotpatti-k.sa.na eva vyaapaaras thaapy utpadyamaanena dhva.msena sahakaari.naa bhaava.h svopaadeya.m bandham aadadhiita, tato niv.rttir iti durnivaara.h sahabhaava.h | bandha-k.sa.naadhaanaanapek.saayaam api sva-santaana-k.sa.naanantara.m naa"sanaat k.sa.nam api sahabhaava.h siddha.h | etac ca katha.m cetanaa-vata.h so.thu.m "sakyam ekasminn eva k.sa.ne bhaavasya bhaavaabhaavaav iti |
api ca sahaanavasthaana-sviikaaraat k.r"saanunaa "siitam iva dhva.msam aparam utpaadayataa dhva.msenaapi nipaadi nivartaniiyam iti tenaapi dhva.msam aparam utpaadayataa pratiyogii pratihantavya ity anavasthaanaat puru.saayu.sa-"satenaapi na kasyacid abhaava-vyavahaara.h syaat | 

[118,8] atha dvitiiyo (47b) virodha.h, tadaa yatra bhaavas tatraabhaavasyaavakaa"sa eva naasti | ayam eva hi laak.sa.nika-virodhasya svabhaavo yad viruddhayor dharmayor anyatraadhi.s.thite dharmi.ni netarasyaavakaa"sa iti anutpattir eva dhva.msasya | 
atha hetu-saamarthyaat katham abhuutvaa aasitu.m "saknotiity ava"sya.m bhaavya.m dhva.mseneti cet | na, pramaa.na-baadhite 'rthe hetu-saamarthya-kalpanaanupapatter atiprasa"ngaat | yaavat khalu bhaavasya "svaasa.h calati na taavad abhaava-gandha.h | anyathaa viruddhaabhimatayo.h dharmayor ekatra dharmi.ni k.sa.nam api sa.mbhave kva parasparaparihaaravirodha.h | tathaa hi hetu-balaad bhavatu naama, sahabhaavas tu vastuny ekatra bhaavaabhaavayor du.s-parihara.h | sa hi bhaava.h puurva-vyavasthito, na bhavana-prayaasa-khinno yan nivarteta | mudgaraade"s ca dhva.msa eva vyaapaara.h | ubhayatra vyaapaare 'pi kim a"nga dhva.msena | naapi dhva.msenaiva nivartaniiya.h, tasyodayaat puurvam avyaapaaraat | tato bhaavasya sthitir abhaavasyotpattir iti siddha.h sahabhaava.h, girer iva kaa"sari.notpadyamaanena | 

[118,20] pa"scaat tarhi barhi-.sevendhana-dhva.msena niraakari.syate taavad iti cet | bhaavaabhaavayo.h bhaavaabhaavayo.h sahabhaava-prasa"nga-duu.sa.naad avibhyad-abhyasta-durniitir uttara.m kila vilapati | pa"scaad vidhva.msena bhaavo niraakari.syate na vaa, bhaavaabhaavayos tu sahabhaava.h prasakta ity eva pak.sa-k.satir aayaataa | kim apara-gave.sa.nena | yadi ca vyavasthito bhaavas tena dhva.msena dhva.msaniiya.h, tadaa vyaktam aya.m sahaanavasthaana-virodha-vyaapaara iti prak.rta-k.sati.h | paraspara-parihaara-virodho hi vicaarayitum upakraanta.h | tata.h prakara.na-vismara.naad vyutthaapayaty adyaapi paraspara-parihaara-virodhaabhimata.h, tadaa na vyavasthitaapanayana-vyaapaara.h spra.s.tavya iti draaghiiyaana-sahabhaava.h | 

[119,2] sa.mprati svahetubalaavalambino.h kala"sanaa"sayor upanatau bhaavaabhaavau caikatra dharmi.ni dhiiyete ciram iti paryavasita.m virodha-kathayaa | 
atha dhva.msena svodayaat praag eva bhaavo nirbadhyamaano nivartate pravartate caanantara.m dhva.msa iti nokta-do.sa.h | na cai.sa vyaapaara.h sahaanavasthaanasyeti cet | 
na "sakyam evam | vyavasthite hi vatuni,

pa"scaat pravartamaano 'pi dhva.msaatmaa tasya ki.n-kara.h |
aprav.rtte yat astv asmin vastv eva balavat-taram ||

vyaapaaras tu yathaa nai.sa sahaanavasthaanasya tathaa paraspara-parihaarasyaapiiti niveditam etat | naapi bhavi.syata.h kaacic chakti.h | svayam eva tarhi nivartataam | eva.m sati kim atraanyena dhva.msena mudgare.na | tat-sannidhaanaapek.saayaa.m ca svaya.m "sabdaartho rikta.h | yathaa biijam apek.sya svayam eva jaayate '"nkura iti na taavataa tat-prayuktatva-parihaara.h | atha parihaara eva, tadaa tad-apek.syeti na vaktavyam | taavataa ca siddha.m saadhyam ity anena kim iha (48a) kartavyam | dhva.msa mudgaraadikam anapek.sya svayam eva bhaavo nivartata iti praag api niv.rtti-siddhi.h | vastu-maatraanubandhii ca dhva.mso nibandhanaantara-nirapek.sa iti,

[119,16]saha-sthaanaabhaavo yadi tava virodho 'rtha-vipado.h 
sahasthaanaasa"nga.m k.sa.nam api yathaa "siita-"sikhino.h |
saha-dhva.mso dhva.msaantaram upanayan sa.mprati bhaved 
virodhii so 'py anya.m k.sayam iti na naa"sa.h katham api ||
 
[119,20] athaanyonyaabhaava-prak.rtikatayaa 'rthe sati tadaa 
k.sayasyaivaabhaava.h saha bhavatu vaa hetu-balata.h | 
anena dhva.msena prak.rti-hatir asya tv anudaye
baliiyaan evaartha.h svayam apacaye 'nyena kim iha ||

iti sa.mgraha-"slokau || 

[120,1] etena yat "sa.mkarasyaabhavanotpatti-vidhaanena katha.m bhaavasya ni.sedha iti cet?
abhavanotpatter eva saha sthiti-virodhena bhaava-prati.sedha-ruupatvaad ity eva.m prakaaram abhidhaanam, tad-virodha-bodha-vaidhuryaadi-yuktam iti dar"sitam | ata evaabhaavotpatti-vidhaanena ca bhaavasya taadavasthya-prasa"nga iti pramatta-bhaa.sitam ity abhidadhaana.h sphu.tam aya.m tapasvii prativaata-k.sipta-bhaasmaanaatmanam eva cchurayatiiti mahaa-moha-magnatayaa k.rpaapaatra.m mahaataam avagantavya.h | yadi eva.m bhavataam apy abhaavo vyavahriyate sa ki.m svabhaavo yadi na vastu bhaavena vaa satya.m na virudhyata evaayam | katha.m vaa virodha-dvaya-vyavasthaa | ko vaasya hetu.h | kaadaacitkatve akaadaacitkatve ca bhaavasya sa.mkaala.m katha.m na vyavahriyate | katha.m vaa praag iva pa"scaad api na k.sa.na-pramparaaprasava.h | prasave ca na sha.h sahaanavasthaana-virodha.h |

[120,10] paraspara-parihaaro 'pi bhaavaabhaavayor abhaavasyaavastutvenaavaastava.h praapta iti cet |

yat eva.m para-mata.m vicaara-k.samam,

tasmaat pracyuti-maatraka.m vyavah.rte.h paatra.m prasajyaahvaya.m bhuuyo 'rthasya viruddhyate na tu janis tasyeti ki.m hetunaa |

rodhaad eva sak.rn na tad-vyavah.rtir hetu-k.sayaam nodayo 
rodhas taattvika eva taattvika-mitha.h svaabhaavya-bha"nga- sthite.h ||

[120,16] bhaava-pracyuti-maatra.m prasajyaprati.sedha-sa.mj~naakam iti svaruupa-nirde"sa.h | tatra 1prati.sedhe prati.sedham eva vastv-icchantiiti pracyuti-maatram uktam | pracyutir naama ki.msvit t.rtiiyo bhaava-ni.sedha iti "sa"nkaayaa.m prasajyaahvayam ity uktam, tac ca tathaa vyavahaara-maatra-vi.sayo na punar anubhava-vi.saya.h anyathaa vastv eva syaat | 
 
[120,20] na ca yat ki~ncid vyavahriyate vikalpa-buddhyaa taavad vastu, khara"s.r"ngaader api vastu-prasa"ngaat, nirvastuka-vikalpa-vyavasthaanupapatte"s ca | tac caabhaavasya bhuutyaa dharme.na virudhyata eveti dvitiiya-pra"sna-visarjanam | bhuuti"s ca sattaartha-saamarthya.m, svaruupe.naavasthaana.m vaa | ubhayathaapy anyonya-pratyaniika-ruupatayaa pracyuti-maatre.na virudhyata iti paraspara-parihaara-sthitilak.sa.na-virodha-vyavasthoktaa |

[121,1] nanu pracyuti-maatra.m na ki~ncit, tac ca katha.m (48b) kenacid virudhyate |
yata eva pracyuti-maatra.m na ki~ncit, bhaavas tu na~n-artha-pratyaniikas tata eva virudhyate | virodho 'py e.sa naanyonya-pratighaata.h, sattaanavasthaana-vat, kim tv anyonya-ruupaananuprave"sa-maatram | tac ca vikalpitaanubhuutayor apy astiiti na do.sa.h | pracyuti-maatrasya ca kadaacid bhaavatvaabhaavaat ki.m hetuneti caturthe visarjanam | kenacid ruupe.nonmajjato hi janaka.h kalpyeta, akaadaacitka.m ca sarvadaasti vaa naasti vaa | tatraasti-pak.sa-k.sepaat sarvadaa naasty eva tat | vyavahaaras tu kaadaacitka.h, bhaava-kaale tad aprav.rtte.h | katha.m virodhaad eva | bhaava-virodho hy abhaava.h pracyuti-svabhaava.h kalpanaa-viparivartii katha.m bhaava-kaale vyavahriyate | bhaava-dharmaa hi nirhetuko vaa, bhavana-hetu-janito vaa, hetv-antara-k.rto vaa bhaava-kaale 'pi bhaven naama, bhaavaanvaya.m ca vyavahaaram asyaasaadayet | yadaa tu naasya bhaavo na tadaa bhaavaanuyaayii vyavahaara.h | vaasanaanugas tu virodho ni"scayavato vastu-dar"sane vaasanaa-prabodha-vaidhuryaat katha.m pravarteta | 

[121,13] ata eva yaavat sa eva vastv-aatmaastiiti vyavasaaya, taavad anavakaa"sa evaabhaava-vyavahaara.h, k.sa.nabha"nga-bhaave 'pi tattvata.h | yadaa tu pramaa.na-balaad eka-k.sa.na-sthita-dharmaiva bhaava-svabhaava ity avadhaarayati tadaa dvitiiye k.sa.ne tad-vastuupaadeya-k.sa.na-sama-kaala.m tad-abhaava.m vyavaharati | tat-pramaa.naalaabhe tu karparaadi-vikaara-dar"sanam apek.syaivaabhaava-vyavahaaraa iti pa~ncame visarjanam | .sa.s.the 'pi hetu-k.sayaan nodaya.h sajaatiiya-k.sa.na-dhaarayaa iti |

[121,18] etad ukta.m sva-rasa-nirdhe.su puurva-puurva-k.sa.ne.su mudgara-sahakaari.naa k.sa.ne saamaagrii-vaisad.r"syaad bandhya-k.sa.nasyotpaadanaad upaadaana.m k.sii.nam iti naaparasyotpatti.h | yat k.rte ca kasyacid bandhya-k.sa.naadhaane sajaatiiya-k.sa.naantaraapratisandhaanam, so 'pi bhaavas tasya bhaavasya virodhii siddha iti sahaanavasthaana-virodha-vyavasthaa | tenaiva saptame 'pi caturtha-paadena yadi naama vastv-avastuno.h paraspara-parihaaro virodha.h tathaapi na taattvikatva-haani.h | na hi tayo.h kadaacit svabhaava-saa.mkaryam asti | etaavaan eva dharma-virodhasyaartha.h | ata eva sthiti-graha.na.m niyama-suucana-param | etena t.rtiiyo 'pi vikalpo nirasta.h | tasmaan naa"so naama na prasajyaatmaa kartavya-ruupo yato hetu-saapek.sa.h syaat, naapy etaavanti duu.sa.naaniiti sthitam ||

[122,1] ki.m caarthasya vina"svaretaratayo.h ki.m naa"sane kaara.nai.h svaya.m vina"svara-svabhaavasyotpattau vaiyarthyam anartha-hetuunaam, avina"svara-svabhaavatve tv asaamarthyam |

eva.m tarhi bhavi.s.nutetaratayo.h ki.m kaara.nair janmani |

"sakya.m hi vaktum arthasya bhavi.s.nutaayaa.m vyarthaa janma-hetava.h, abhavi.s.nutaayaam asamarthaa iti |

[122,7] tathaa ca nyaayabhuu.sa.na-kaara.h | tan na, hetu-vaadoccheda-prasa"ngaat, vikalpasya sarvatra sa.mbhavaat | tathaa hi hetuta.h ki.m bhavana-svabhaavo bhavatvaahosvid (49a) abhaava-svabhaava iti | yady aadya.h pak.sas tadaa svayam eva bhavati, tat-svabhaavatvaad iti vyartho hetu.h | dvitiiya-pak.se tv asamartho na hy abhaava-svabhaava.m "sa"sa-vi.saa.naadi kenacid utpaadayitu.m "sakyam | tathaa ccheda-daahaadi-hetavo 'pi tat-svabhaavatva-'tat-svabhaavatva-pak.sayo.h vaiyarthyaasaamarthyaabhyaam anupapannaa dra.s.tavyaa.h | tathaa caiva.m sarva-hetu-pratik.sepa-sa.mbhavaan mok.saadau prayaasa.h "saastra-"srava.naadau vyartha iti, 

[122,13] atraaya.m paryanuyujyate | kim anena muule para"su-nipaata-prakaare.na | sarvathaa kvacid api hetutayopaniite 'saamarthya-vaiyarthyalak.sa.na.m duu.sa.nam eva na vaacyam ity ucyate | tat-taavad ayuktam, d.r"syate hi nakha-cchedye ku.thaara-vaiyarthyam, kut.thaara-cchedye ca nakhasyaasaamarthyam | tathaa devadattenaiva yat saadhya.m tatra devadatta-sahaayasya yaj~nadattasya vyaapaara-vaiyarthyam | tad-vinaa-k.rtasya punar asaamarthyam | dahanendhana-saamaagryaa.m satyaa.m raasabhasya dhuume vaiarthyam asatyaam asaamarthyam | yatra vaa siddhasaadhana-po.sa.na.m tatra vaiyarthyam | asiddha-viruddhaanaikaantike.sv anyatama-sattve asaamarthyam iti | ye tu siddha-saadhanasyaapy ete.sv antarbhaavam icchanti, tat-prayaasa-phala.m na ki~ncit, vaiyarthyasya hetu-duu.sa.nasya sarvathaa-"sakyaapahnavatvaat, j~naapaka-hetor api pratiiti.m prati kaarakatvaac ca | yadi caasaamarthya-vaiyarthyam aduu.sa.na.m hetor anya-duu.sa.naabhaavaat sarvasya sarva-siddhir yata.h kuta"scit | 

[123,1] atha tat-svabhaavaatat-svabhaava-vikalpa-dvaaraka.m duu.sa.nam asad ity ucyate, tad apy asat | pradiipe hi yo hetu.h prakaa"sa-kara.ne 'ndhakaara-kaara.ne vaa upaniiyate, sa ki.m vaiyarthyaasaamarthyaabhyaa.m na nig.rhyate |
yat punar ayam evaaha, prakaa"saadi-d.r.s.taanto 'py ayukta.h | tathaa hi na taavad asman-mate pradiipa-prakaa"saadiinaam ekatva.m siddham, naapy eka-hetutvam | dravyotpatty-anantara.m hi saamagry-antarata.h prakaa"saadayo gu.naa utpadyanta iti na.h siddhaanta iti |
tad apy asambaddham | yata.h yady api dravyotpatty-anantara.m prakaa"so gu.naa utpanna.h, tathaapi tad eva dravyam utpanna.mna tad-ruupa-ni.spattau hetv-antaram apek.sate, pa"scaad vaa prakaa"so gu.no na prakaa"sa-gu.na-ruupatve iti na d.r.s.taanta-k.sati.h |

[123,10] atha dravya-ruupam api dravyatva-saamaanyaat tat-samavaayaat puurva.m na dravya.m naadravyam iti cet |
tat tarhi dravyaruupa.m dravyatvasaamaanyaat j~naayate, atha dravyam iti vikalpa-vacasor vaa gocariibhavatiiti pak.sa.h | prathama-pak.se taavan na do.sa.h | saamaanyaad eva dravya.m jaayataa.m yata.h kuta"scid yenaatmanaa jaata.m na punas tad-bhaave hetv-antaram apek.sata iti hi prak.rtam | dvitiiya-pak.se 'pi sutaraa.m na do.sa.h, dravya-ruupa.m hi jaatam eva praag api dravya-dhii-dhvani-prasava eva saamaanyaat, na caitaavataa tad-bhaave hetv-antaram apek.sita.m bhavati | na hi kaarye.na kaara.nasya sva-vi.saya-saamarthya-vyavahaare praag ani.spannam(49b) eva tat-saamarthya.m tad-bhaave vaa kaara.nam, tad eva kaarya.m hetv-antaram apek.sita-vat | 

[123,18] ki.m ca, bhinnena pa"scaat jaayamaanenaapi prakaa"sa-gu.nena yadaa taavat prakaa"sa-gu.na-yukta.h sa.mpanno diipa.h, tadaa ki.m punas tad-bhaave hetv-antaram apek.sate yato d.r.s.taanta-k.sati.h syaat | tan na prakriyaa-po.sa.na-traa.nam apramaa.na-paraaya.nena | anubhavaanurodhena tu yathaabhimatam eva d.r.s.taanta.h | na hi prathama-dvitiiya-k.sa.nayo.h saamanya-yogaayogaabhyaa.m vi"se.sa-pratiitir asti | naapi dravya-saamaanyayor bhedaanubhava iti prak.rtasya tv anyathaapi siddher naatra nirbandha.h | tasmaan na prakaa"sa.h svaheto.h prakaa"sa-ruupa-ni.spannas tad-bhaave hetv-antaram apek.sate, vaiyarthyaat | andhakaarii-kara.ne 'py asaamarthyaad iti siddham |

[124,1] nanu "sulkam[="suklam or "sukram] ambara.m raaga-dravya-yogena raktii-kriyaamaa.nam upalabdham, tatra rakta-svabhaavaasvabhaavatve vastrasya vaiyarthyaasaamarthye codya.m raaga-dravyasya ki.m nopakramyata iti cet |
na khalv asya vikalpasya sarvatraavataaro vivak.sita.h, ki.m tu tat-svabhaavaatat-svabhaava-vikalpa-dvaarakam api duu.sa.na.m hetor asti taavad ity atyantaayoga-ni.sedha upakraanta.h | tato yatraitad duu.sa.nam upapaadayitu.m "sakyate, tatra duu.sa.na-bhaavam aavi"sati | kim anya-cintayaa yadi yukti-bheda.h | tathaa ca vina"svaratva.m naama k.sa.nikatva.m kaniiya.h kaalatva.m vaa | avina"svaratvam api draaghiiyasaa kaalena sadaasthaayitayaa vaa | sarvathaa yaavat-kaalaavasthitiko bhaava.h svahetor udapaadi [=udayaadi] tad-abhyantare yadi kenacin naa"syeta, tadaa yaavat- kaalaavasthitir eva notpanna.h | na hi sa.mvatsra-sthaayii caasau divasa-naa"sii ceti svabhaava-dvaya.m paraspara-viruddham asya saadhu |

[124,10] nanu vinaa"sa-kaara.nam antare.na sa.mvatsara-sthaayii, avaantara.m tu vinaa"sa-kaara.na-samavadhaane 'vaantara-naa"siiti ko virodha.h | 
virodhe eva ni"scaye hi yady arthaanuprave"so na svabhaave, yathaa yady atra patra-paate dhuuma.h sa.mbhaven niyatam iyam a"ngaaraa, anyathaa tu gu~njaapu~nja iti na svabhaava-bheda.h | tathaa yadi divase vina"syati tad-avadhikam eva hetunaa janitam, sa.mvatsara-naa"se tu tad-avadhikam iti bhavatu | na tu paraspara-virodhi-svaruupe dvitiiyasyaikatra samuccaya.h | na hi tatraahani vina"syann eva sa.mvatsara-sthaayii, ardhaardhena vaa tad ubhaya.m bhavitum arhati | vikalpas tu sa.m"sayaatmaa j~naanasyaiva, na vastuno dharma.h | tasmaad vastv-eka-svabhaavam eva na viruddha-svabhaavaantara-yogi | etac ca divasaadi-sthaayitva.m pramaa.nena niruupa.nam arhati satya.m naveti | abhyupagamya tu cintitam etat, pramaa.na-vyaahate hetu-saamarthyaa"sraya.nasya durlabhatvaat | tato yady ak.sa.nikataapu tathaapi yaavaan asya kaala.h sthiter avadhis tad-abhyantare hetv-antarasyaasaamarthya.m tasya purastaad vaiyarthyam iti sthitam | k.sa.nikatve 'pi na tat-k.sa.ne naa"sa-kaara.nena ki~ncit "sakyam iti vyaktam, k.sa.naantare tu svayam eva naastiiti naartho 'nartha-hetunaa | sadaatane tv asamartha evaayam |

[124,23] tasmaad vinaa"se kartavye na ka"scit hetur asaamarthya-vaiyarthya-duu.sa.nam atikraamati | yadaarthaantare tu karparaadau sa eva mudgaras taabhyaa.m duu.sa.naabhyaa.m na lipyate, tad-vyaapaaraanantaram eva janma-laabhaat karparasya, eva.m raaga-dravyasyaapi tad-vyaapaaraantaram udaya-bhaaji-rakta-vaasasi naasaamarthya-vaiyarthyam | 

[125,1] paa.n.tu-ca.n.taataka-nivartane puna.h kas tan nivartayati | yadaapi da"saadvaye ekam eva vastra-vastu tadaapi tad do.saanativ.rttir eva | na hi raktaavastaayaam api "subhram eva tad iti nirvahati | tato yadi tadaapi "subhram eva tad vastu na raktaayaa avakaa"sa ity asamarthya.m raaga-dravya.m, puurva-rakte tu tan-maatra-raagaapek.saayaa.m vyartham | tasmaat sthairyaapek.sayaa do.saavataaraat samayaaparaadha eva.m-vidho na vastuna.h | puurvasya sva-rasa-nirodhe tad-upaadaanaapek.sayaa raaga-dravye.naapuurva-rakta-vastrotpaadane tad-do.sasya parihaara-siddhe.h | 

[125,6] naiva.m vastu-sthitir iti cet? nanu tad eva cintyate kiid.r"sii vastu-sthitir iti | kim atra ko"sa-paanena para.h pratyaayaniiya.h | tat kim akaa.n.tenaiva.m vastu-sthitir iti ucyate, pratyabhij~naa-praamaa.nyaavalambanasya nirastatvaat |
nanu samayaaparaadho 'pi katham abhidhiiyate, vyavasthite dharmi.ni gu.na-dvayasya tiro-bhaavaavir-bhaava-sviikaaraat | 
yady eva.m tadaa praaciina-gu.na-niraakara.no 'saamarthya-vaiyarthya-praaptaav apy apuurva-raktaa-gu.notpaadanenaiva caritaartho raaga-dravya-vyaapaara iti katham ukta-duu.sa.na-spar"sa.h | puurva-ni.spanna-ruupaapek.sayaa hi vaiyarthaasaamarthya-cintaa prakraantaa naapuurvaapek.sayaa | na hy apuurve 'pi kartavye yady eva.m ruupa.m svahetor jaata.m tadaa vaiyarthyam, eva.m jaate tv asaamarthyam iti nir.nayaavakaa"sa.h | naa"saniiya"s ca sarva.h puurva-siddha eva bhaava.h | sa ca vina"svaretarayo.h, prakaaraantara-tiraskaarad anyatara-svaruupam anativartamaano na vinaa"sa-heto.h kalpitasyaasaamarthyam aanarthakya.m vaa sthaatu.m prabhavati | na caiva.m hetu-vaadoccheda-prasa"nga.h sa"ngata.h | asiddhe hi kaarye hetor aa"sraya.nam, siddhe ceya.m cintaa | tadaiva ca yadi hetor eva.m ruupo ni.spanna iti hetu-puras-kaare.naiva vaada-prav.rtte.h | na caivam asiddhe "sakyam ity uktam | tat-katha.m prak.rtaasmad vikalpasya sarvatra sa.mbhava.h | vikalpa-maatrasya sarvatra hetu-phala-sa.mmate sa.mbhave 'pi naasmadiiya-yukter aparaadha-bodha.h k.rto bhavati |
yadi tu siddhe 'pi vastuni vyaapaka-svabhaava-dvaye 'saamarthya-vaiyarthyaavataare 'pi hetv-antaram apek.samaa.nam upadar"sayitu.m "sakyate syaad aparadha.h |
na caivam | tasmaad vikalpa-maatrasyaaparaadhe naaparaada.h sa-vi"se.sa.nasya, anupalambha-vad iti vyartha.h tan-maatropanyaasa.h | 

(50b) athaanupalambha-maatrasya sva-saadhya-saadhana-saamarthya-"suunyataivaaparaadha.h, vikalpa-maatrasya punar asaamarthya-vaiyarthyollekha-"sekharasya na hetu-vaadaapavaada-"sakti-"suunyateti vi.sama upanyaasa.h | aho puru.sa-kaaro bhasma-bhuu.sa.nasya! eva.m hi sarvathaa hetu-phalaapalaape saadhu saadhita.m dhva.msasya hetu-mattvam iti vyaktam ayam aatmaanam-aatmanaiva vi.tambayati | tad aya.m bhaava-svabhaavaadi-vikalpa.h sa.mkalpanive"sita"saktir api vi.saye ca parihaarya.h kaarya-kaara.na-bhaava-vyavasthitena, anyathaa muulocchedaat prakara.na-prav.rtte.h | siddhopaadhis tu vikalpo vinaa"sa-kara.nam eva kavalayati, na kaara.na-maatram | atiprasa"nga-bha"nga-bhiiru.naa tu bhavataa naadriyate iti yuktam evaitat | tasmaat

hantu.m hetu-phale "sramo 'yam aphala.h sa.msthaapya saamaanyata-
tattva.m kvaapi vimar"sa eva vi.saye praarambha-sa.mbhaavita.h || 

praarambha upakrama.h prastaava.h tena sa.mbhaavita aad.rta.h | saamaanyena kaaryakaara.nabhaavasattaa.m vyavasthaapya vinaa"saadau vi.saya-vi"se.se kvacid dhetu-sattaa kim astu na vety atra vimar"sa e.so 'smadiiya.h prastaavaanuruupa.h | hetu-phalonmuulanaaya tu viphala.h prayaasa.h, saamaanyena vyavasthaapyaiva prakara.na-prav.rtte.h | na caaya.m vikalpa.h kaarya-kaara.na-bhaava-k.sepaaya k.sama.h bhavana-svabhaavo 'bhavana-svabhaavo vaa hetuto bhavatiiti | tathaa hi abhavana-dharmaa taavad bandhyaa prasuutiiti bhavana-svabhaava"s ca, tvan-matena gaganaader abhavanasya kadaacid apy abhaavaat, tayos taavad asaamaarthya-vaiyarthya-grasto bhavati hetu-vyaapaara.h | kaadaacitka.m bhaava.m bhavana-dharmaa.nam abhavana-dharmaka.m vaa bruuhi, na punar aya.m ki~ncid anapek.samaa.na.h kaadaacitka eva bhavitum arhati, ya"s caapek.so 'rtha.h kaala-de"sa-svabhaava-niyamaaya sa eva hetu.h | atha bavana-svabhaava iti na sattaa-dharmaa ki.m tu utpatti-dharmeti vivak.sitam, tadaapy utpattir ity asata aatma-laabho na kaadaacitkatvaad anya iti tad-vad evottaram | vinaa"sasya tu kaadaacitkatva-ni.sedha ukta.h |

[126,21] atha hetuto bhavana-dharmaa ya.h sa ki.m bhavatiitaro veti vikalpaartho | tadaa aadya-vikalpa eva vi"sraanto vaada.h | tathaa hi hetuto bhavati, na puurvam iti na vaiyarthyam, bhavati hetuto naanyato bhavati kuto 'saamarthyam | atra ca nirbandho bandhya iti di.n-maatram abhidhiiyate, ubhayo.h siddhatvaat hetu-phala-bhaavasya aprasutatvaac ca | yata"s caaya.m siddhopaadhiko vikalpa.h san-naa"sasyaiva hetor baadhako naasad-utpaadakasya, asamaanatvaat nyaayasya yathokta.m praak | tata"s cheda-daahaadi-hetavo rakta-dukuula-kaara.na-vad upapannaa eva, mok.saakhyada"saavi"se.sa-hetu"s ceti saphala eva tatra prayaasa.h | tasmaan na sato naa"sa-hetu.h ka"scit | sva-hetuta eva taavad de"saakaara-vat kaalatayaapi ni.spatti.h ||

[127,7] (51a) ki.m ca,

dhva.mso vaastu vidher balaat parigha-vat yat vaa yathaa 
"sarkaraa bhaavo 'sau tad-avastha eva tu na yat-ki~ncit-karaas tasya te |
vyaapaaraaviratis tata.h k.sa.ninaye dattvaad abandhya.m katha.m
de"saakaara-vad asya hetu-niyata.h kaalo 'pi yasmaan mata.h ||

yathaa hi mudgara.h "sarkaraa-nikaaro vaa yas tasmaat syaan mata.h, naa"sa-hetor anupapatte.h notpattir naa"sasyety uktam | astu vaa naa"saabhidhaanam arthaantara.m kaara.na-balaat | da.n.davat "sarkaraa-raktaa-naa"se 'pi ko.saantarakam adhi.s.thaaya ti.s.thatu, santu bhaavaas tad-avasthaa eva, na hi tasya ki~ncit-karaa.h | yathaa hi mudgara.h "sarkraa-nikaro vaa tasyaaki~ncit-kara.h, anyathaa naa"saabhyupagama-vairyarthya-prasa"ngaat, tathaa naa"so 'pi sthitam iti bhaave svakaara.naad utpadyamaanas tasya kim a"nga kartum asamartha.h | yathaa hi tasya hetu-bala-bhaavino na sarvathaa naa"sa.h "sakyo vaasaamarthya-vaiyarthyaabhyaam, tathaanuruupaa.m"se naa"so 'py a"sakya eva | tatraapi svabhaava-bhede puurva-van na"svaretara-vikalpasyaavataara-vaara.naabhaavaat, nira.m"se 'pi ca vastuni kalpanaanurodhaad etad ucyate | tattvatas tv a.m"sa-naa"sane 'pi sarvathaa naa"sa eva, sa caa"sakya iti saadhitam apuurva-nirvartanam | vastutas tu vaaryate | tata.h yo 'py apuurva.h puurvavat ko.saantara-tirohita.h kalpam aastaa.m tat-k.rto vaa punar aparo naa"saabhidhaano 'rthas tad-vad astu | na tu bhaavasya ki~ncid iti sva-j~naana-janana-jala-dhaara.naadi-vyaaparaanuparama-prasa"ngo durnivaara.h |

[128,1] etena yad avocad Vaacaspati.h, nanv asminn utpanne 'pi bhinna-muurtau kim aayaata.m bhaavasya | na ki~ncid aayaatam, astv ayam aayu.smaan bhaava.h | sva-kaara.naadhiina-janmanaa tad-abhaavena tat-svaruupa-virahalak.sa.nena svalak.sa.na-"saalinaarthaanuruupa-vyavahaara.m pravartayataa nirasta-samastaarthakriyaa ki.m na"schinnam iti, 
tad apahastitam, samastaarthakriyaa nirasanasyaiva tad-avasthe tasminn a"sakya-saadhanatvaat | tad-abhaavenaiva taadavasthya-kha.n.tanam iti cet |
nanu bhaave taavat tadaavastha eva sva-kaara.na-prabhaavaad abhaavo jaatas tato vyaav.rttya tat-kha.n.tanam anena kartavyam iti sama-samayataa-prasa"nga.h praaciino du.sparihara.h | tathaa ca sati tat-svaruupa-virahalak.sa.nenety anupapannam, na hi tad-viraha-ruupatve tat-kaala-sa.mbhavo naama | tato mudgaraadi-padaarthaantara-saadhaara.nasya abhaava-sa.mj~naa-kara.ne naabhimata-svalak.sa.na-"saalitaabhivyakti-siddhi.h, yata.h tad-anuruupa-vyavahaara-pravartanam abhidhiiyamaana.m "sobheta | tena ca svaruupasyaarthakriyaayaa.m taadavasthyasya caakha.n.tanam iti parasparaakar.sii naa"saantara-kara.na-prasa"nga.h |

[128,13] svaya.m niv.rtti-ruupatayaa na naa"saantaraavakaa"sa iti cet | na, samaana-kaala-sa.mbhavat niv.rtti-ruupataayaa.h pratik.siptatvaat, padaarthaantara-vat paryudastam eva ruupam ava"si.syate | tena ca vinaa"sena niyata.m parabhuuta-vinaa"saakhya-vastu-kara.na.m mudgare.neva, ko hi vi"se.so 'sya tat-paryudasta-ruupatvena mudgaraat, tad aya.m param-anapek.samaa.na eva naa"sayati | mudgaras tv enam anapek.samaa.no naa"sa iti syaat | vinaa"sa-sa.mj~naa-kara.na-pratilambhas tu bhavet | taam antare.na tasyaapi mudgaraad avi"se.saat, aakaara-bheda-maatrasya ma.ni-maatraadi.sv api bhaavaat |

[128,19] yadi tu pratyak.saanupalambha.m "sakti-saadhanam eka-niyata.m bhaved, bhaved vi"se.sa.h | tac ca naastiiti pratipaaditam || tasmaat,

prasajyapak.se 'sti na tulya-kaalataa na paryudaase paranaa"savarjanam |
athite 'nyad anyatra-bhavad bhavet sak.rtan niyogato 'nya-k.sa.nataanurodhini ||

iti sa.mgraha.h |

[129,9] sthite 'pi hetau bhavad ekadaa na cet? prayojana.m tat-k.sa.nabha"nga-sa.mbhavaat | 
sthitena ki.m vyomni sama-k.sa.na.m phala.m phalena naa"so 'pi yathaiva lak.syeta ||

ity antara-"sloka.h |
yadi tu naa"saakhya.m kaarya.m na tasya nivartaka.m ki.m tv anyad eva da.n.daadi, tadaa bhava"s ca nivartate, abhaava"s ca pravartata iti bhavati kaala-bheda.h, ki.m tu nopayogo naasasya | naapi tad-abhaavena nirsta-samastaarthakriyaa iti vaacyam | asaamarthya-vaiyarthya.m ca prastutam | tato 'pi rikteya.m vaaco yukti.h |

[129,13] yat punar atra tenotprek.sitam | yathokta.m sva-hetuto bhaavo na"svaro 'na"svaro vaa jaayate iti, tatrocyate | na vaya.m vina"svaram ani"svara.m vaa jaaniima.h, santa.h svahetubhyo jaayante, dhva.msante ca hetv-antarebhya.h sva-pratyayaadhiina-sannidhaanebhya.h, dhva.msa"s ca dhva.msamaanaad bhinno hetu-bhedata.h svabhaava-bhedaac ceti, tatraapy ucyate | yadi na"svaraana"svara-svaruupam avidvaan eva bhavaan evam aaha, tadaa kva naa"so naama padaartha.h | kuto vaa vyaav.rttyaa bhavati vyavasthaapyo yo dhva.msamaanaad bhinnna.h sa.mpraty eva pratij~naata.h, sa idaanii.m vina"svaraavina"svara-svaruupaaparij~naanena vyavasthaapyamaana aakaa"saadi.sv api ki.m na vyavasthaapyate | 
te.su naa"saadar"sanaad iti cet | nanv anyatraapi naa"so naama d.r"syata iti "sapatha-gamyam etat | tato vina"svaretara-svabhaavaavi.skara.na.m bhavata.h prasahyaayaata.m kim atra "sa[pa] thena | tathaa ca sati svahetor eva tad-tad-ruupa-janmani niyataavataaram asaamarthya-vaiyarthya-duu.sa.na.m pa"syato 'pi tatra hetv-antara-pratij~naana.m katham iti vayam api na jaaniima.h | athedamaakuuta.m vaidarbhya-garbhayaa giraa pratyak.sata eva kuta"scid utpaada.h kuta"scin naa"sa upalabhyamaano vina"svaretara-vikalpena katham apohitu.m "sakya.h | na hi pratyak.sa-siddha.m vikalpa-"satenaapi "saatayiyu.m "sakyam, sarva-pramaa.na-vyaapaarasya pratyak.s eva vi"sraamaad iti ||

[130,3] tatraapi naa"sa iti yadi padaarthaantara.m sva-samaya-prasiddham ucyate, yo mudgaraadi-janmaa gha.taadi-padaartham artha.h kadarthayati, tasya janma-vyaapaarau pratyak.sa-gocarav iti mahas-saahasam ity upapaadita.m praak | tat katha.m na vikalpaavakaa"sa.h |
atha na"syata.h svayam eva ruupa.m bhedaantara-pratik.sepe.na tan-maatra-jij~naasaayaa.m p.rthag ivaadar"syamaano naa"so 'bhipreta.h, tathaa ca dhva.msante hetv-antarebhya.h ity abhiitvaivoktam | eva.m tarhi da.n.daadibhya.h ku.n.taadayo vina"syanti, na svayam iti siddhaanta-ni.s.thaayaa.m dhva.msa"s ca nirasta-samastaarthakriyaa ity api supta-vikalpitam eva | tat kim anayaa Vaacaspati.h (52a) abhipraitiiti na vidma.h | eva.m tarhi yaavati pratyak.sa-vyaapaara.h taavato 'pi katham apahnava.h | kiyati caasau pratyak.sa-vyaapaara.h | utpadyamaane ca hetv-antaraad dhetv-antaraan nirudhyamaane ca bhaave tad-utpatti-hetor vinaa"sa-hetur anya iti siddham |
na ca naa"so naamaanyo yata.h pratyak.sa-gocara-codyaavakaa"sa iti | dhig etat!vinaa"sasya bhaavaad ananyatve tad-dhetur bhaava-hetur eva, bhaava-hetur eva na bhaavotpatti-hetu.h | tat-katham utpatti-hetor anyo vinaa"sa-hetu.h | katha.m ca puurva-ni.spannasya pa"scaat tano hetu.h | puurva-para-bhaava"s caayam adhyak.sa-siddha eva 

[130,17] ki.m cotpadyamaana.m nirudhyamaana.m ca vastv-ekam aneka.m vaa, ekatva.m taavad viruddha-dharmaadhyaasaad ayuktam | atha pratyak.se.na tathaa vyavasthaanaat ki.m kurma iti cet, eka-pratyak.se.na ekadaikaadhaarayor upalabdhau saadhur avirodha.h, niila-catur-asrataavat | yadaa tu bhinna-kaalam adhyak.sa-dvayam ekaika-ruupa-graahi, tadaa pratyabhij~naana-maatram eva 10 mi"srayati | tac caapramaa.nam ity uktam | tato viddha-dharmaadhyaasaad bheda eva | ekatra tu k.sa.ne vibhaagaabhaavaan na virodho vyaav.rtti-bheda-maatre.naikatra bhaavaat | tathaa hi sa eva bhaava-k.sa.na.h praag-abhaavaad utpadyamaana ucyate, pa"scaad-bhaavaan nirudhyamaana ucyate | 

[131,1] na, vyaapakadvaare.na virodhasyaiva siddhe.h | prathamak.sa.ne 'py utpadyamaano bhaavo vaa bhaavavik.sa.naantaraavathaanena vyaapto na praaciinaavasthiti.m k.sa.nam api sp.r"sati, nirudhyamaana"s caasau carama-k.sa.ne praacya-k.sa.naantaraavasthaanena vyaapto, na ca bhaaviniim avasthiti.m k.sa.nam api sp.r"satiiti virodha eva | k.sa.ne punar ekasminn e.sa vibhaaga iti vyaav.rtti-maatra-bhedo na virodha.h | tasmaat k.sa.nadvayam api sthiti-vivak.saayaam udaya-nidhana-dharmayor virodhaan naikatvam | anekatva-pak.se ca praaciina.m vastu mudgaraadi-pariga.nita-vinaa"sa-hetu-vyatireke.naapi nirudhyamaana.m svahetor eva niyata-kaala-sthiti-daana-saamarthyam uddiipayatiiti na vinaa"sa-hetu.h ka"scit | athaapariga.nitaa eva vinaa"sahetava.h, tatra durupalak.sa.h ka"scid dhetur anirj~naayamaana.h svanibandhana.m nidhanam aadadhiitiiti kim ayuktam, eva.m tarhi pratik.sa.nam api vinaa"sa-sambhaavanaayaa na pracyutir iti vyartha.m vinaa"sa-hetu-vyavasthaapanam | pariga.nitasya hi bhuuyo lak.sa.nasya heto.h prasiddha-pradhva.msalak.sa.naat praag-abhaava-ni"scayena vinaa"sa-vyavasthaa maa bhuud iti sahetukatva.m vinaa"sasya saadhayitum aarabdham | suuk.smatayaa tu durupalak.sa.nasyaapi heto.h sviikaare prayatna-vaiyarthyam aayaatam ity ala.m mithyaa-vikalpena | tasmaat sthitimati vastuni sarvasyaaki~ncitkaratva-pratipaadanaat santa.h svahetubhyo jaayante dhva.msante ca hetv-antarebhya ity artha-padam etat | tat kuta.h ida.m ma.nimantrau.sadham indra-jaala.m bhaavena "sik.sita.m yad ayam avikalaanya-dar"sana-pratyayas tad-avastha eva kadaacid adhyak.sa.h (52b) atyak.sa"s ceti |

[131,17] nanu k.sa.nika-niitaav evaaya.m do.sa ukto yukta"s ca | yad aaha "sa.mkara.h, na hi bhaavasya niv.rtter utpattim antare.na praag iva pa"scaad api svaruupa-haani.h, yenaaya.m tadaivaanupalambha-vi.sayo na puurva.m haanau vaa pa"scaat saivaasya niv.rtter utpattir iti | 
tad ayuktam, k.sa.nika-pak.se hi praag iva pa"scaad api na svaruupa-haanir iti saahasam etat | 
niv.rtter utpattim antare.na sviikriyamaa.naapi svaruupa-haanir asa"ngataiveti cet |

[131,21] niv.rttyaadi-naamna.h padaarthaantarasyotpatti.h bhavatu maa vaa bhuut, yata evaasau k.sa.na-sthiti-niyato 'rtha.h, tata eva k.sa.naantaram avyaapnuvan k.sa.naantare naastiity ucyate, sa evaartho bhaavasya k.sa.naantare naa"so jaata ity anena vacasocyate | naapuurva-vastuutpaado vidhiiyate | chandato hi vacasaa.m prav.rtti.h | arthas tu niruupa.niiya.h | tatra yady eka-k.sa.naadhiinatayaa k.sa.naantare niyata-sattaavasaaya-siddhi.h, taavataiva caritaarto vinaa"sa-vaada.h, kim atra kasyacid utpatti-parye.sa.nayaa | na hi g.rhe eva devadatto 'stiiti sarvatraanyatra vastv-antaram abhidhaana-nirodha-bodhanam iti nyaaya.h | 

[132,3] tatraapi prade"saantare 'bhaava-vidhir astiiti cet |
astu, tad artham eva niyama-nibandhana-nipaata-prayogaat | kevala.m ki~ncid vastu vidyamaanam utpadyamaana.m vaa na pratiiti-patha-prasthaayi, ni.sedha-maatrasyaiva pratiite.h | taavataiva ca devadattam anusarata.h prav.rtti-niv.rtti-paa.tavam aapaniipadyate | vastv-antara-pratiitaav api hi vihitaayaa.m g.rhaad anyatra yaavan na niyamaanusaare.nadevadattasya prasajyaatmaana.m ni.sedham avasthaapayati taavan na sustha.h | tasmaad asp.r.s.ta-vastu-ruupam abhaava-maatram ava"sya-pratipaadyam |

[132,9] na caanyatra naastiity anena vastu-ruupa.m ki~ncid vidhaaya tad eva param asti na devadatta iti krama-vatii pratiitir anubhava-vi.saya.h, yathaa g.rha evaastiity anena naanyatreti | bhavatu caivam, tathaapi pa"scaad abhaava-maatra-pratiityaiva vi"sraama.h | anyathaa paraapra-vastu-ruupa-pratipattaav eva puru.saayu.sam upayujyet, na prak.rta-ni.sedha-bodha-siddhi.h | tasmaad yathaatra ni.sedha-maatra.m mandiraad anyatra devadattasya vyavahriyate, tan-maatram eva ca devadattasyaanyatraabhaava.h pratiiti-gocara ity-aadi vyavahaarasyaapy artha.h, tathaa ekatraiva k.sa.ne 'sti bhaava.h, k.sa.naantare naasti | k.sa.naantare tasyaabhaava.h pratiiyata iti ni.sedha-maatram anyatra k.sa.ne khyaapyate, na vastu-ruupa-sa.mspar"sa.h | naapi tad-apek.saa-ni.sedha-siddhaye 'pi | eva.m svaruupa-haanir ity api ni.sedha-maatra-vyavahaara eva | tatra ca na kasyacid utpattyaa sattayaa vopayoga iti katham ucyate niv.rtte.h utpattim antare.na svaruupa-haanir iti | ata eva haanau vaa pa"scaat saivaasya niv.rtter utpatti.h ity api pravaahaapaata.h paataka-vat parihaarya.h | pa"scaat svaruupa-haanir ity api hi pa"scaan ni.sedha-vyavahaara-maatram, na tu (53a) kasyacid vastu-ruupasyotpattir iti | sa ca ni.sedha-vyavahaaro devadattasyaivaanyatra kvacit sattaa-niyama-pratibandhaad avyavasthita-sa.mvaadii | 

[132,22] etena yat nyaayabhuu.sa.no 'py aaha, ko hy eva.m "sraddadhiita pratyutpannaavasthaayaam eva san bhaava.h pa"scaat tv asan, na ca pa"scaan na"syatiiti | tatraapi ka.h punar evam aaha, na pa"scaat na"syatiiti | yadi pa"scaan na"syati tadaa pa"scaan naa"sotpatti.h sviik.rteti cet | yadi tvam eva vacasaam arthe.su svaamii | 

[133,1] syaad etat | dvidhaa tv artha-sthiti.h, pramaa.naanusaari.nii samayaanusaari.nii ca | prathamaayaa.m pa"scaan na"syatiiti pa"scaad asann iti vyavahriyata ity evaartha.h samarthita.h | ata.h pramaa.na-paraaya.nena katham abhidhaatu.m "sakya.m pa"scaad asan na ca pa"scaan na"syatiiti | dvitiiyaayaa.m tu na virodha.h | yasya hi pa"scaan na"syatiiti pa"scaan naa"sotpattir i.s.taa ta.m prati pa"scaad asan | na san vyavahartavyo na ca pa"scaan na"syati | na caasya pa"scaan naa"sa-vastuutpattir iti katham a"sraddhaa-vi.saya.h | 

[133,6] tad aparini.s.thaartha-tattva-vacana-vibhrama-maatre.na graamya-jana-manohare.na samaya-nirvaaha-manoratha iti ka.s.tam | tasmaat svahetor eka-k.sa.na-niyata-sthitir udbhuud bhaava ity eva naanyadaa san, na tu kasyacid utpattyaa hetos tu taad.rk saamarthya.m ki.m sa.mbhaavanaa-vi.saya iti yadi cintayasi, tadaapi yadi janane saamarthya.m tadaava"sya.m kenacid ruupe.na kaaryam utpaadayan k.sa.na-maatra-sthaayinaapi ruupe.na ki.m notpaadayet | sarva.m tu ruupam asp.r"san kaarya.m kuryaad dhetur iti kasya "sraddhaa-vi.saya.h | tato yathaaya.m bhaavo niyata-de"so niyata-vastu-sa.msthaanaady-aakaara.h sva-hetor eva samutpadyate, tathaa niyata-kaalo 'piiti kim asa.mbhaavyam atra | na ca de"saadi-niyamena svaruupa-sa.mkocam abhaava eva bhaavasya bhaavayatiiti vaacyam | na hy abhaavo bhaavam utpanna.m vaa sa.mkocayet | kaara.nena saha sa.mbhuuya sa.mkucitam eva cotpaadayet | atra pak.se p.rthak pauru.sa-rahita.h kaara.na-saamagry-antarbhuuto 'bhaavo 'pi naama yadi bhaava-saadhaka.h ka"scid upapaadayitu.m "sakya.h, ki.m na"schinnam | yaad.r"sii taad.r"sii vaa kaara.na-saamagrii kaarya.m kuryaat | yathaa tu niyata-de"saakaara.m kurute tathaa niyata-kaalam api kurtu.m kas tasyaa.h "sakti-vidhaata iti bruuma.h, yatas tad-artham arthyate parotpatti.h pa"scaat | prathama-pak.se 'pi ki.m taavat sa bhaava.h sva-hetor vi"sva-ruupa utpanno niyata.h kriyate 'bhaavena | na vaa kenaapi ruupe.na ni.spanna.h kenacid vaa ni.spanna eva na tu de"saakaara-kaalair iti vikalpaa.h |

[133,22] antyas taavad ayukta.h | yena hi ruupe.na ni.spanna.h sa eva tasyaakaara.h, sa ca na kvacid bhaavam antare.na, kvacid bhaavo 'pi na kadaacid abhavata iti katham aakaaraadi-parihaara.h | maa bhuut tathaiva.m kevala.m kenacid ruupe.notpaadayitu.m "saknuvata.h sva-hetor anyatra kim aalasyam iir.syaa vaa, pramaa.nenaikatra "sakti-niyamaanirvaahaat | madhyamiiye tu ki.m-k.rta.h kaara.na-bhaava.h, raaja(53b) prasaado vaa |

[134,1] aadye 'pi kalpe sakala tri-bhuvanaakaara-cchedana-sahaabhaava-kar.si.na.h k.sa.naantaraavasthiti-cchedana-maatre a.niiyasi kaarye paryaaloca eva naasti | tato de"saadi-sa.mkoca-kaari.naivaabhaava-naamnaa puurva-siddhena siddhe kaala-sa.mkoce 'pi kim akaara.nam anya.h kaalaantara-bhaavii kaara.naantaraapek.sa.h siddho ya.h sthaayii gave.syate ity uktapraayam | 

[134,6] praty artha.m bhedo 'bhaavasyeti cet | sarvathaa 'nupalabhya-svabhaavatve saahasam etat | ato vyomaade.h sarva-dharma-nirmaa.na-vat sarvato vyaavartanam api ki.m ne.syate | na ca praaciinam eva.m vyaapaara-bhaavam anubhava.h k.samate | tasmaat sva-kaara.naad eva de"saadi-niyata iva kaala-niyato 'pi jaata iti na sthira-pak.sa-vat k.sa.nika-pak.se 'pi viik.sa.naadi-prasa"nga.h, bhaavasyaivaabhaavaat | sthira-pak.se tu caasti tad-avasth"s ceti na nivarate prasa"nga.h padaarthaantarotpattaav api tasya tatraaki~ncit-karatvaat | aprastutaabhidhaana.m ca bhaava-niv.rttau prastutaayaa.m vastv-antarodaya-varjanaat |

[134,12] nanu bhaava-niv.rttau prastutaayaa.m niv.rtter udayo 'padi"syate iti kim aprastutam atra | nanu taavad eva niv.rtti.h prasajyaatmaa yaavan nodayopade"sa.h | udaye tu tat-paryudasta-vastv-antara-vidhaanaat punar arthaapattyaa niv.rtty-aak.r.s.ti.h, na tu saiva niv.rtir-vastutvaad eva, anyathaatiprasa"ngaat | yat tu "sa.mkara.h, bhaavaad bhaavaantara-vad arthaantaratvaavi"se.se katha.m sa eva tasyaiva niv.rttir iti cet | atra vastu-svabhaavair uttara.m vaacya.m ye.saa.m sva-hetubhya.h saha-sthiti-virodhenaivotpatti.h, na hy arthaantaratvaad anyatra saha-sthiti-virodhaabhaave bhaavatanniv.rttyor api tasyaabhaava iti nyaayam, tayor eva sahasthitivirodhasya pramaa.nena siddhatvaat | na hi yathaa ka"scid arthaantaratayaa anye.saam ahetur eva.m sva-kaaryasyaapi maa bhuut taad.rg etad apiiti | 
etad eva nyaayabhuu.sa.no 'pi, tad api dvi-vidhasyaapi virodhasya gha.tanaad apaastam | yadi ca virodhaad arthaantarasyaapi niv.rtti-bhaavo vara.m mudgarasyaivaastv ity api dar"sitam | na ca pratyak.sam anumaana.m vaa niv.rttau prav.rttam | tad-virodha"s ca pramaa.na-siddho 'va"sya-vaktavya iti sundaram |

[135,1] vahni-dhuumaadau tu hetu-phala-bhaava.h pramaa.na-siddha eveti naarthaantarodaya-var.nane 'pi tan-niv.rtti-khyaati.h | tasmaat,

agner arthaantarotpattau bhavet kaa.s.thasya dar"sanam |
na tasya ki~ncid bhavati na bhavaty eva kevalam |

iti duratikramo nyaaya.h |

[135,8] yat tu nyaayabhuu.sa.na.h, yadi tasya na ki~ncid bhavati tata.h prati.sedho 'pi na tasya bhavatiity aprati.siddha-svaruupas tad-avasthatvaat praag ivopalabhyeteti, praag eva parih.rtam etat | tathaa hi prati.sedho 'pi na tasya bhavatiiti yadi prati.sedhaakhya 'pi padaartho notpadyata ity artha.h, tadaa satyam etat, na tu taavataivaaprati.siddha-svaruupatvam arthasya, sva-hetutaiva k.sa.naantare prati.siddhataapratipaadanaat | (54a) atha vaacanika-prati.sedho vivak.sitas tadaa kas tam apahastayati | kevalam atra pak.se praag ivopalabhyetety asa.mbaddham, na hi yo yadaa naasti sa tadopalabhya.h | anyathaa kaanyakubja-sthito 'pi paa.taliputre d.r"syeta | maandhaataa 'pi vaadyopalabhyeta |

[135,15] nanv adya maandhaatur abhaavas tena nopalambha.h | ko vai anyathaa praaha | kevala-.sa.s.thii-nirde"saad bhedaavasaaye 'pi na tato bhinna.h padaartho vidhiiyate, yaavaan evaartho maandhaataadya naasti tat-kaala-niyata-sattaakatvaat, taavaan eva maandhaatur adyaabhaava iti | na-nu samaanam etad api yaavaan evaartho maandhaatur adyaabhaava iti taavaan eva maandhaataadya naastiiti | 
yad apy ucyate | tat-kaala-niyata-sattaakatvaad iti, tatraapi tat-kaala evaastiiti kaalaantare abhaava eva pratipaadyata iti kim atraadhikam abhihitam | uktam evaitat | tathaapy ucyate, bhedaabheda-nide"sayor eka evaarthas tattvata.h kevala.m yadi yadi bhinna-vastu-siddhi.h pramaa.na-balaavalambinii, tadaadya naastiity asyaapi vaakyasyaadyaabhaavo 'stiity ayam evaartha.h |
atha bhinna-vastu-baadhaiva pramaa.naanvayinaa, taaabhaavo 'stiiti taavad astu | adyaabhaavo jaata ity asyaapi vaakyasyaadya naastiity evaartho veditavya.h | pramaa.naanve.sa.ne ca d.r"syatayaa sviik.rtasyaadar"sanam eva baadhakam ukta.m ca saadhaka.m ca ki~ncin nety api | adyaanupalambhe 'pi tat-kaala-vartina.h kaalaantare vastv-antara-ruupam asp.r"sataa viraha-maatre.na siddha[tvam] ity upapaaditam na ca viraha-maatre.neti kara.na-"sakti-nirde"saad vastutva-pratyaa"saa, vivak.saa-paratantratvaat kriyaa-kaaraka-vyavahaarasya, 

yaati gandharvanagaraad e.sa vandhyaasuta.h padaa |
m.rgat.r.s.naambhasi snaatvaa pitre daatu.m jalaa~njalim ||

iti |

[136,6] sakalakaaraka"saktiyoge 'pi vastutvaabhaavaat sarvathaa mithyedam iti cet |

vivak.saaparatantrataa-maatre.na d.r.s.taantii-k.rtatvaat |

ka eva.m saadhur abhidadhiiteti cet | na ko 'py abhidhattaa.m prak.rta-siddher avirodhaat | na ca saadhor apy etat paa.tho 'sa.mbhavii sarvathaa ki.m tat saadhur naabhidadhiiteti tad-"srutavata.h pra"sne tat-paa.tha-maatre.na saadhutaa k.sater abhaavaat | kuurma-rom.naa.m tu mithyaatva.m sviik.rtam ity api kim asaadhunaiva vaktavyam | naapi sarvathaa mithyaivedam | tathaa maandhaataa naastiiti naadya sthiiyate maandhaatreti vaa vyaktaa kart.r-"saktir na vastutaa.m pratyujjiivayati |

[136,13] ni.sedha eva tasyaa vartata iti cet | ata eva vivak.saa paratantryam apeta-sandeham | tasmaat kaaraka-"sakti-nirde"sena vastutaa-siddhi-pratyaa"saa phena-sa.mghaatena toya-tara.na-manoratham anuharati | tad eva.m naabhidhaanaadhiinam artha-tattva-va"seneda.m tv abhidhaanam iti bheda-nirde"sa evaadya abhaavo 'sya jaata iti bhinna-vastuutpattim ivaasa.m"san adyeda.m naastiity asya prasajya-prati.sedha-maatra-suucakasyaarthe sthaapyo, na viparyaye, pramaa.naa"sara.natvaad asya vibhaagasya | tat-kaala-niyamena kaalaantare 'bhaavaabhidhaana.m ca siddha-saadhanam, vastv-antarotpattir eva hi ni.sidhyate kaalaantare, (54b) na ca prasajya-prati.sedha-vyavahaara-maatra.m prati.sidhyate | tad asya baadha-vidhaana-pratipaadane 'pi na paramaartha-sat padaarthaantara-siddhi.h |

[136,22] tena yad udvartya vaartika-"slokasya nyaayabhuu.sa.na"s ca kaara kaavyam,

abhaavo yadi pa"scaan na bhaavas tasya kim i.syate |
so 'pi na prati.sedho 'yam abhaavasya kim i.syate ||

iti, tat siddha-saadhana.m baadhaa-ni"scayena vaa pa"scaad abhaava-vyavahaara-pravartana-maatrasye.s.tatvaad vastuutpatter eva pratisiddhitvaat |
 
[137,3] nanu keya.m vaaco-yukti.h, abhaava-vyavahaara-maatram i.syate pa"scaan naabhaava iti, eva.m hi sati visa.mvaaditaa-prasa"ngo 'bhaava-vyavahaarasya, abhaava"s ca mithyeti bhaava eva prati.sedhyasya syaat | 
 
[137,6]	 prati.sedha-ni.sedha"s ca vidhaanaat kiid.r"so 'para.h | (PV IV 221cd)

iti nyaayasya svaya.m pratij~naanaat | sa caabhaavo bhavan pa"scaad eveti sphu.tataram asya kaadaacitkatvaat sahetutva.m vastutva.m ceti | tathaa ca saha evaaha, yasya bhaavasya pa"scaad abhaava.h sa eva naa"sa ity ucyate | katha.m bhaavasya vinaa"so 'nyo vaa ka"scin nopalabhyate | atha bhaavasya vinaa"sa ucyate, ki.m tu sa bhavatiiti nocyate, bhavatiity abhidhaane ko do.sa.h | bhaava eva syaad iti cet | tat-kim idaaniim abhidhaanaad evaarthasya ruupa-parivarto bhavati | yadi ca bhavet tato jaayata ity ucyataam | janmaapy abhaavasya kuta iti cet | kaadaacitkatvaat | akaadaacitkatve tu pratyutpannaavasthaayaam apy abhaava.h syaad iti |

[137,15] atrocyate, vyavahaara-"sabdena taavad asmaaka.m ni"scaya-vacasii abhimate, vacana.m ca vikalpena 8sahaikavi.sayam eva | vikalpasya ca graahyaadhyavasaaya-bhedena dvividho vi.saya.h | tatra yat pratibhaasa.m vikalpa-j~naanam aajaayate tad graahyam ucyate | yad aa"sraye tu prav.rtti-niv.rttii tad adhyavaseyam, yathaa pa"scaad abhaavo bhaavasyaiva jaata9 ity asyaiva vikalpasyaarthaantarotpatti.h ( || ) 
saak.saan nirbhaasamaanaa graahyaa tad-bhaavaarthakriyaarthino niv.rtter aa"sraya-bhuutaa ca tad-vivikta-tat-kaala-de"sa-svabhaava-vastv-avasthaadhyavaseyaa, yatas tad-vikalpodaye vinaa"saakhya-vastuutpatti-paraamar"sa-vimukha.h prati.sedhya-bhaavaarthkriyaarthii tad-de"sa-kaalaatmani vastuni na pravartate, api tu nivartate | tatas tad-de"sa-kaala-vastv-avasthaadhyavaseya ucyate | tatra pratibhaasamaana-vastv-antaraapek.sayaa vyavahaara-maatram ucyate, yatnena niruupatayaa nayana-sahasre.naapy udiiyamaana-padaarthaantarasyaanupalabdhe.h | tatas tad-visa.mvaade 'pi yatra prav.rtti-niv.rttibhyaa.m parini.s.thita-vyaapaaro vikalpa.h sa.mpadyate, tam adhyavaseya.m vi.sayam apek.sya na visa.mvaada-sa.mvaada.h | 

adhyavaseye casa.mvaadetara-cintaa, na pratibhaasini | 

tad ayam vyaapako 'pi yadi nyaaya.h prak.rte taavad avaseya-sa.mvaadenaiva sa.mvaadam anu"si.sma.h | pratibhaasinii tu visa.mvaada.h saadhya eva yadi sidhyati prasannaa.h devataa.h, kim atra bhava[ta] .h (55a) kopena |
tasmaad abhaava-vikalpa-pratibhaasina.h kaarya-ruupasya mithyaatve 'pi naabhaava-vyavahaarasya visa.mvaaditaa, adhyavasitaartha-yathaatmyasya sattvaat | tasya ca kalpita-ruupasya mithyaatve 'pi bhaava-virodhina.h pracyuti-maatrasya vyavahartavyaika-ruupasya mithyaatvam iti na vastu-ni.sedhe bhaava-prasa"nga.h | na ca saa tena ruupe.na pracyuti-maatraatmanaa prati.sidhyate | ki.m tu vastu-ruupatayaa kalpitayaa |
ã€€
[138,9] nanu vastu na bhavatiity ayam eva prati.sedha.h tathaa ca saa pracyutir asti naveti pra"sne yady asti katha.m na vastu, naasti cet? katham aprati.sedha.h, ucyate, vastu-viraha-maatrasya7 vastutvaaropa eva ni.sedha.h | na vastutva-ni.sedhas tan-ni.sedha.h | 

[138,11] tata.h pracyutir astiiti na pracyuti-ruupaat pracyavata ity ayam evaartha.h | na tv asti prayoga-maatre.na kalpitasyaapi trai-gu.nya-mayatvaader vidhi.h | yathaa ca prati.siddha-gha.ta-ruupaad atirikta-ruupaapek.saiva naasti gha.to nityatayaa k.sa.nikatayaa veti saadhu, tathaa naasti pracyutir ity api vastutvenety apek.saiva saadhu | nirupaadhis tv asti pracyutir iti tat svaruupaapracyutau na du.syati | yaavac ca na prati.sedhya-bhaavas taavat pracyuti.h, svaruupaapracyuti.h, parasparaabhaava-ruupatvaad anayo.h | 

[138,17] ata eva,

niv.rttir yadi tasmin na hetor v.rtti.h kim i.syate |
saapi na prati.sedho 'ya.m niv.rtti.h ki.m ni.sidhyate || (PV IV 224=PVin III 15)

iti durla"ngho 'ya.m nyaaya.h | evam, abhaavo yadi pa"scaan na ity anena pa"scaad abhaavaakhya-viraham aa"sa"nkya, bhaavas tasya kim i.syate 

[139,1] ity ucyate yadi tadaa na do.sa.h | yasya hi yadaastiity asya pratyaniika.m naastiiti viraha-maatram avastu-ruupa.m kalpanaa-viparivati prati.sidhyate, tasya tadaa niyamenaastiity eva.m ruupam antar-maatraayaam upasthaanam aasaadayati | yadaa tu pa"scaad viraha-maatram apratik.sipya pa"scaad bhavati jaayate ceti vikalpa-vivarta-va"saad vaasanaagaad vastu-ruupasya kalpitasya ni.sedha.h, tadaa katha.m viraha-maatra-pratik.sepa-prabhavo bhaava-prasa"nga.h, yato 

bhaavas tasya kim i.syate 

ity ucyate | na hi gha.ta.h kalpita-ruupa-ni.sedhe svaruupaat pracyavamaasaadayati, udaka-dhaara.naady arthakriyaa viraha-prasa"ngaat | na ca pracyute.h svaruupollekho vastutva-pratyaa"saayaa.h puuraka.h, asat-svabhaavo bandhyaa-suta ity-aadi-vat, svabhaavaavasthaana-nive"sane 'pi tad ayogaat | asiddho hetur ity-aadi-vad vaa |
tasmaat naa"sa.h pa"scaad bhavati jaayate mudgaraadibhya iti baala-vyavahaara-maatram apalapyate | tat pratibhaa.sita.m tu kaadaacitkatvaadi vastu-ruupa.m naastiiti bruuma.h |

[139,13] na ca vastu yaavad vyavahaaropasthaapita.m tat-sarva.m vastu-tattvam iti "sakyam, "saastra-pra.nayanaarthakya-prasa"ngaat | vyavahaara.m tu vitatham upadar"sayan naapi muula-balaabalaabhyaa.m ka"scid upaadeyo heya"s ca ka"scid iti vibhaaga.h subhaga.h | muula.m caadhyavaseyam iti (55b) dar"sitam | tasmaat tattva-cintaayaam,

na bhaavo bhavatiity uktam abhaavo bhavatiity api | (PV I 278cd)
pa"scaad abhaavo bhavati bhaavasyaivaanaapaayi vaa ||

[ta]thaa ca pa"scaan na bhavati bhaava.h sva-kaala-maatra-niyata ity eva kathayate | ato naarthaantarotpattir iti na k.sa.nabha"nga-pak.se taadavasthyaad upalambhaadi-sa.mbhava.h | ki.m tu sthira-pak.sa eveti sthitam ||

naarthas taavat svayam uparato naa"sa-hetor mudhaa tv apraapter
 da.n.daad api na nidhane vyaap.rtes tasya giite.h |

[140,1]	naapi dhva.msaat parighavad ato bhinna-naa"sa-prasakte.h 
kasmaan nai.sa sphurati ca.ta-kaalopav.rtta.m kim etat ||

ity antara-"sloka.h | k.sa.nikatve tu,

sva-kaaraara.naad eva yathaanya-ruupa vicchinna-ruupa.h samudeti bhaava.h |
vicchinna-bhinna-k.sa.na-v.rttir eva.m sva-kaara.naad eva na jaayate kim ||

ity uktam |

abhaavatao 'rthaantara-ruupa-baadho tatraapy abhaavaantaram iik.sa.niiyam |

tatra yad ayam aaha, pradepa-prakaa"sa-van naavasthety eke iti | tatrocyate;

pradiipa-d.r.s.taanta-mata.m na kaanta.m svaruupa-san-dar"sana-viprayogaat ||

d.r.s.to hi pradiipa.h para-prakaa"sana-"sakti-yukta.h katham apahnotu.m "sakya.h | abhaavasya puna.h svaruupa-vedana.m svapne 'pi durlabham | tatra ka eva.m dh.r.s.ta aakaa"sa-citram aacaratu etad bhaave 'yam asya bheda.h, tad abhaave caatra naasti, svaya.m caanena ruupe.na bhidyamaano naanyam apek.sata iti | tat katha.m pradiipena saamyam | ki.m ca,

[140,17]pradiipa-vac ced ayam apy abhaavo bhinatti bhaava.m ca vibhidyate ca |
sa eva bhaavo 'py udita.h sva-hetor bhinat tu bhaava.m ca vibhidyataa.m ca ||

na hy evam abhidhiiyamaana.m vadana.m vakrayati | adar"sanaad anya-pauru.saabhaavasya | na ca d.r.s.taanta-maatraat saadhya-siddhi.h, hetus tad-bhaava-saadhanaayaabhaave upaadiiyamaana.h ko 'saav asti yo naa"srayaasiddha iti |

[141,1] yat punar aaha, vaya.m tu pa"syaama.h | tatraanavasthaa naabhyupagamyate yatraanavasthaayaa.m ki~ncid d.r.s.ta.m virudhyeta, na caatra d.r.s.ta.m ki~ncid virudhyate | yaa taavad gha.tasya pa.taadibhyo vyaav.rtti.h, tayaiva gha.taadibhyo vyaav.rtta.h siddha.h | tatra vyaav.rtty-antaraanavasthaayaa.m na ki~ncid vigha.tam | vyaav.rtti-vyaav.rtti-paramparaa-graha.nopak.sii.na-"saktitvaad vastu vyaav.rtta.m na sidhyatiiti cet | na, vi"se.sa.na-viparyastaanaam api graha.naabhyupagamaad iti | tatraapy ucyate, 

sa hy astu naabhyupagamo 'tra paramparayaa bhaavasya tadgraha-paramparayaas tam aapte.h |
ne.s.ta.m vi"se.sa.na-vi"se.sa.na-vedana.m cet nyaaya.h samaana iti nai.sa tato vibhaaga.h ||

ag.rhiitam api kila vilocana.m graahayati ruupam iti tad-vi"se.sa.na-vi"se.sa.nam ag.rhiitam api vi"se.sa.na.m graahayatiiti manyamaanasya prathamam api vi"se.sa.nam ag.rhiitam eva graahayi.syati vi"se.syam iti k.rta.m tad-graha.nenaapi | na caaya.m vi"se.sa.na-krama.h | tato yathaa prathamam eva vi"se.sa.na-graha.nam anapek.sya lak.sayitu.m vi"se.syam a"sakta.m tathaa dvitiiyaady apiiti katham aya.m vibhaaga.h (56a) "sobhaam abhyeti | yathaa hy abhaavopaadhigraha.nam antare.na sa.mkiir.na-graha.na-bhiiti.h, tathaa so 'py upaadhir asa.mkiir.no 'g.rhyamaa.na.h katha.m para-bhedako naama, svaya.m vi.s.tambhi-dravya-vat | eva.m paramparaapek.saayaa.m vyaav.rtta-vastuna.h kalpair api graha.naabhaavaad astamayo durvaara.h |

[141,17] yadi ca vi"se.sa.nam abhaava.h tadaa svahetor eva bhinna-bhaava-sa.mbhave bhinna-dar"sana-vikalpanayor arthaapattyaa siddhe.h kim abhaavena | na hi bhinnam abhinnam anubhavitavyam abhraanta-pratyayena | naapi bhinnam anubhuuta.m bhinna-sa.mkalpa-virodhi | athaabhaavam antare.na na bhinna.m naabhinna.m, kva tarhi kaaraka-vyaapaara ity abhaava.h kaaraka eva sviik.rto bhavati | tathaapi sva-hetor eva bhinnotpattau sarvam aviruddham iti nopaadhivaada.h sa.mvaada-vi.saya.h |
yac caaha | atha vaa nirvikalpakaj~naanena vyaav.rtti-vyaav.rttyaanantyam api g.rhiitam iti, tatraapi,

[142,1]	nirbhaasam aaha yad aya.m h.rdi nirvikalpe tat kau.sikaavara.nam apy ajahaad alajja.h |
yatraikam apy anupalabhyam abhaava-naamnaa sarvavyaapinii sphurati tatra parampareti ||

m.r.saa-vaada"s ced aarabdha.h kim atra naibh.rtyenety anuruupam eva nyaaya-bhuu.sa.nasya, yad apy aya.m likhati,
nanu svaruupe.na buddha.m vyaav.rttam avyaav.rtta.m vaa | yadi vyaav.rtta.m, tadaa 'narthikaa vyaav.rtti.h | na ced vyaav.rtta.m, vastu-sa.mkara-prasa"nga.h | svaruupe.neti ko 'rtha.h | ki.m vyaav.rtti.m vinaa, ki.m vaa vyaav.rtti-vyatiriktena ruupe.na | vyaav.rtti.m vinaati na yuktam, vyaav.rtter nitya-dharmatvaat | yo hi dharma.h kadaacid bhavati tena dharme.ne vinaa 'pi dharmii vyapadi"syate, yathaa ku.n.dalena vinaa ku.n.talena vinaa puru.so 'ku.n.dalii, naa"saat praag ani.s.ta iti | na ca vastv-antaraad vyaav.rtti-vihiina.m vasu kadaacit, yathaa na gotva-vihiino 'sti gau.h, nau.s.nya-vihiino 'gni.h |
atha vyaav.rtti-vyatirekena ruupe.na vyaav.rttam ity abhipretam | tad-i.s.tam evaasmaakam, bhedaabhyupagamaat | na caiva.m vyaav.rttir anarthikaa | yadi vyatiriktena dhaanena dhanii ['dhanii ? ] puru.sa.h, kim etaavataa dhana.m vyartha.m bhavet | tasmaad itaretaraabhaavo 'pi bhaavaad arthaantaram eveti,

[142,15] tad api vidhuutam | yasmaat na khalu vastu-satii.m vyaav.rttam anumatyaanyad artha codyam etat | ki.m tu vyaav.rtta-pratyaye 'saamarthya-vaiyarthaabhyaam anupayogaan na tad-dhanena vyaav.rtti-siddhir iti codyaartha | tatra prathama-pak.se vaiyarthyam uktam | dvitiiye tv asaamarthyam abhipretam |

[142,19] atha [|aya.m? ] caartha.h, yadi vyaav.rtta-svabhaavo bhaava.h sva-hetor udaya-vaan, tadaa tad upajaniyatayaa pratiittyaa vyaav.rtta eva pratyetavya.h | vyaav.rttilak.sa.nam arthaantara.m vinaapi na hi vyasanam evaitad arthasya pramaa.nena vaa kenacid avadhaaritam, yat mayaa pratyayaantara-saakalye 'pi taam antare.na na sva-j~naanam utpaadaniiyam iti | naapi j~naanasya tad-utpaaditasya tayaa vinaa tad agraha.na-graho naama tad iyam anarthikaa vyaav.rtti.h vyaav.rtta-pratyayasyaanyathaapi sa.mbhavaan na kalpaniiyaa |

[143,1] atha na (56b) sva-hetor vyaav.rtta utpanno bhaava utpanna"s ca tata.h sa.mkiir.na-svabhaavasyotpannasya vyaav.rttir evaasatii katha.m vyaav.rtta-pratyayam utpaadayed ity asamarthaa | eva.m ca codya-prakrame siddhaam eva vyaav.rttim avasthaapya vyaav.rtter nitya-dharmatvaadi kutropayogi | na hy anena prathama-pak.sokta-vaiyarthya-parihaara-vaartaa | tathaa hi vyaav.rtta-pratyaya-saamarthyaad vyaav.rttir naama kalpyate, sa ca vyaav.rtta-pratyayo 'nyathaasiddha iti kim asyaa.h kalpanayeti codye vyaav.rtti.h nityo dharma.h, atas tena vineti na "sakyam ity uttara-vaadina.h ki.m kena sa"ngatam | yaavataa vyaav.rtti-vyatireke sthityaiva vyaav.rtta-pratyayasyaanyathaanupapattivaadasyaaya.m naavasara.h, tadvidhuuya siddhaanta-maatra-kathayaa kim atra |

[143,9] na ca vinaa"saat praag ana.s.ta ity udaahartu.m yuktam, vinaa"sasya bhedaasiddhe.h | na vyaav.rtti-vihiina.m vastv ity api vyaav.rttes taattvikaabhede siddha-saadhanam, bhedaasiddhi.h d.r.s.taante 'pi atad-vyaav.rtti-ruupayor gotvau.s.natvayor gavaagni-bhedena dar"sayitum a"sakyatvaat | 
yac caatraiva pak.se pak.se dvitiiya.m vikalpatam anena, ki.m vaa vyaav.rttir iti vyatiriktena vyaapaare.neti, tad anabhyupagamenaiva gatam, svaruupe.na vyaav.rtta.m buddham iti vi"svasmaad vyaav.rtta-ruupa.m buddham ity etasyaarthasya vivak.sitatvaat | na caadya-vaiphalya-parihaara ity uktam | naapi dhani-d.r.s.taantena bhinna-vyaav.rtti-siddhir-niyama-hetor abhaavaat dhana-vad vaa sa.myoga-samavaayaanapek.so, vi"se.sa.naantarasya da.n.da-paa.n.daratvaader api sa.mbandha-vyavahaara.h syaat | tasmaan netaretaraabhaavo naama ka"scit, svahetor eva paraspara-vyavacchinnasyotpatte.h |

[143,18] eva.m kaalaantara-vyavacchinnasyaapiiti | na vinaa"sa-hetunaa ki~ncit | tad ayam,

apek.seta para.h kaarya.m yadi vidyeta ki~ncana | (PV I 279ab) 

iti siddho nyaaya.h | kim atra pi.s.ta-pa.se.na

naa"so 'dya, jaata iti naanya-padaartha-bhaavo bhaava.h sva-kaala-niyatas tu sa naanyadaa 'sti |
 [144,1] naasty anyadety api parodaya eva yasya tasya prasajya-vi.sayaastamaye prasa"nga.h ||

yat punar aya.m prasajya-paryudaasayor bheda-saadhanaartham abhaava-bhaava-vyavahaara-vi.sayatvena vibhaaga.m pratyapiipadat, tad bhavato bhaa.saiva bhaavaanyatety atraantare tirask.rtam | na hi nyaaya-siddhasya samaya-maatre.na baadhana.m saadhu | tathaa hi, 

yaj jaayamaanam upalak.sitam artha-kaari bhaavaatmanaa vyavaharanti tad eva santa.h |
so 'ya.m na ya.h samayato yadi bha"nga-bhaagii bhaavaanavasthitir iya.m na ca paryudaasa.h ||

[144,10] yadaa hi muurtaamuurta-sapratighaapratigha-sanirdar"sanaanirdar"sana-duuraasann-sthuula-suuk.smaadi-prakaare.su ka"scid bhaavaabhaava.m vaa ka"scit svecchaa-va"saad abhidadhiita | vindhya-bandhyaa-sutaadikam abhaava-bhaava.m vaa, tadaayaatam avyavasthaana.m bhaavasya | na caiva.m k.sati.h | sva-samayaanurodhaat abhidhaana-bheda-sa.mbhavaat | [57b) kevala.m kim idaanii.m paryudasta.m vastu vyavahriyataam | tasmaat samayaanurodhaad abhaava-"sabdaaprav.rttaav api ekasya kaara.naapek.sa-sa.mbhavasyopalambha-bhaajo vaa, anyas taad.rg eva padaartha.h paryudasto vaktavya.h |
tat-katham abhaava"sabdasa.mketamaatre.na paryudaasavyudaasa.h | yadi punar upalambha-sa.mbhaavaav apy abhaavaabhimatasya samaya-maatra-tantraav ity ucyate, tadaa vaastava.h prasajyaprati.sedha evaaya.m na paryudaasa iti na do.sa.h | anena tu nyaaya-vin-maaninaa nyaayaagata.m tam eva prakaaram ulla"nghya sa.mbhavopalambhaarthakriyaa-"saktaya"s caabhaavasya bhaavikya.h abhyupagantavyaa.h | paryudaasapratyaniikaprasajyaprati.sedhataa ceti kim ato 'pi vyasanam-anavasaanam anyat |
yac caayam aaha, na hy utpattir bhaavasya lak.sa.na.m yena niv.rttir bhavantii bhaava.h syaad anutpattimataam apy aakaa"saadiinaa.m bhavatvaad iti | tatraapi,

paa.niner na nadii ga"ngaa yamunaa ca sthalii nadii |
abhavann api bhaavo 'sya na bhaavo 'sya bhavann api ||

[145,1]	 nara.h svaatantryam aapanno yad icchati karoti tat |
ubhayatra samaano 'ya.m nyaayo nyaaya-vidaa.m mata.h ||
nadii-sa.mj~naa-ni.sedhe 'pi naavagaahasya baadhanam |
bhaava-sa.mj~naa-ni.sedhe 'pi paryudaaso na baadhyate ||
upalambhaartha-"saktasya kaara.naapek.sa-janmana.h |
sarvasya paryudastatva.m vastv-antaram apek.sya hi ||
abhaavasa.mj~naavirahe paryudaasavyavasthiti.h |
na kvaapi sidhyet sarvatra sa.mj~naayaa.h sulabhatvata.h ||

[145,9] yac ceda.m svaruupa-niv.rttilak.sa.naa cotpatti.h pradhva.msasye.syate, na tu praag asata.h sattaa-sa.mbandhalak.sa.naa kaara.na-samavaayalak.sa.naa veti, tatraapi,

svaruupasyaiva niv.rtti.h sarvatrotpattir ucyate |
prak.sipya samavaaya.m tu vimuu.thai.h saapi haaritaa ||

samavaayasyaivaabhaavaat kva sattaa-sa.mbandhaadi.h | astu vaa so 'pi, tathaapy apuurvaatma-laabha evotpatti.h dharmaadharmaantaraa.naa.m tu bhaavaabhaavau na saadhaka-baadhakau | ki.m ca kaaryasyaapy abhaavasya na praag-asata.h sattaa-sa.mbandha iti kp 'rtha.h | ki.m praag-asann eva na bhavati | atha pa"scaad api na sattvam asya | ubhayathaapi kuta.h kaaryatvam aakaa"saakaa"sa-ku"se"saya-vat | praag-asata.h sattvam astu pa"scaan na tu sattaayoga.h | 
nanu sattva.m sattety anarthaantaram etat | yoga"s ca sambandha.h | tatra sattva-yogo 'sti na sattaa-yoga iti ko 'py aya.m nyaaya.h | ata sattaa mahaa-saamaanyam ucyate, tad abhaave 'pi svaruupa-sattva-maatre.na pa"scaat sann ity ucyate iti cet |
tat tarhi svaruupa-sattva.m yadi taattvikam, taavataiva kaaryatva.m kim apare.na kartavyam anyasyaapi kaaryasya | athaupacaarikam, tadaa naa"sasyaapi kuta.h kaaryataa | na hi bandhyaa-tanayasya pa"scaad bhaavopacaare kaaryataa vaastavii naama |

[146,1] yac ceda.m niv.rtter apy aadimattvam ity ucyata iti, tadaapi naadhika.m ki~ncit | saa ca niv.rttir abhaava-ruupe.naiva (57b) aadimatiiti punar na sahaamahe, kaaryaantara-saadaara.nataayaa.h pratipaadanaat | aade"sa-maatram etat bhuubhujaam eva "sobhate | bhaavopalambha-kaale tad-ruupaanupalambhaad ity api pa"scaad ruupopalambhe "sobhaam aabhajati | sa ca naasti, kumbhaa-sa.mbhava-vikalpa-maatra.m tu sa.mketaanurodheneti dar"sitam |

arthii pa.taarthakriyayaa gha.tasyaanupalambhane |
na praavartata ity asti naanyad.rk pratiyogina.h ||

tad alam asya prakriyaa-maatram avakara.m niruupya, svayam uuhya-do.satvaat | 
yac caaha naapy arthakriyaa-hetutva-maatre.na bhaavatva-prasakti.h, tvad ukta-bhaavalak.sa.naanabhyupagamaad iti, tatraapi paryudaasatvaanatikramaad ity uktam | tasmaan na bhaavaad arthaantaram abhaava.h | 

[146,12] yat punar aaha, tvayaapi bhaavaabhaavayor lak.sa.na-bhedo 'bhihita.h | tat katham ekatvam | sarvaarthaanaa.m lak.sa.na-bhedaad eva bheda-vyavasthaa, tato 'pi cen na bheda-vyavasthitir na kasyacit kuta"scid bheda-siddhir ity advaitaprasa"nga iti | 
tad apy apryaalocana-phalam | yo hi na"svara-svabhaava eva naa"so naa"so naa"syatiiti bahulaadhikaaraat kartari gha~n, tad-dharmataa-kalpanayaa vaa tad-vaacakenaabhidhaanaat | tan naa"sa.m bhaava-svabhaavam icchaama.h, tam evaa"sritya,

sattaa-maatraanubandhitvaan naa"sasyaanityataa dhvane.h (PV I 269ab) 

ity uktam | tathaa caanenaivotthaapitam bhaava eva k.sa.na-sthiti-dharmaa naa"saa iti tasyaabhedam eva bruuma.h | na"sana.m naa"sa iti prasajyaatmaa dvidhaa vyaakartavya.h, tattvatas taavad vastutva-virahaat tattvaanyatva-"suunya evaasau bhaavo na bhavatiiti tad bhaava-ni.sedha-maatra-paatra.m tu khara"s.r"ngaadivat | sa.mv.rttau tu yathaa kaala-bhedena vikalpyamaana.h kaadaacitka iti pratibhaati, tathaa sarvopaakhyaa-viraha-ruupatayaa bhaavaad bhinna iva pratibhaatiiti naavastutve 'pi lak.sa.na-bhedaakhyaana-virodha.h | eva.m ca sati sa.mv.rttyaa lak.sa.na-bhede bhaavaabhaavayor bhedasye.s.tatvaat | tattvena ca lak.sa.naikataa-virahe bhaavasya tenaikya-ni.sedhaat katham advaitaprasa"ngopaalambha.h |
na"syatiiti tu naa"so na"svara-svabhaava.h katha.m bhaavaatmataa.m pariharet | sa ca sahetuko bhaava-hetunaiva, na tu paras tasya hetur bhaava-svabhaavatvaat | tad aya.m yat,

bhaave hy e.sa vikalpa.h syaad vidher vastv-anurodhata.h | (PV I 278ab) 

ity ata aaha, tad api sva-vacana-virodhaad ayuktam | tvayaa hi bhaavaabhaavayos taadaatmyam uktam, tac ca tattvaanabhyupagame virudhyate | tattvaabhyupagame 'pi lak.sa.na-bhedo virudhyate | yasya hi lak.sa.na-bhedena bheda ucyate tasya katha.m tattvaatattva-nirvacaniiyatvam iti | 
tat-sukhaidhita.h krii.dana"siilatayaa k.rta.m k.rta.m puna.h kaarayati | na khalu bhaava-pracyuti-svabhaavenaabhaavena bhaavasya taadaatmya.m bruuma.h | yas tu na bhavatiity abhaava uttara-k.sa.naapek.sayaa tena kas taadaatmya-virodha iti naa"sa-vimar"sena gatam etat | (58a) evam anyad apy anadhikam avadhiiritam asya veditavyam |

[146,12] yad apy aaha, nanv abhaavasya sarva-dharma-vivekalak.sa.natvaad utpattir na yuktaa | saa hi bhaava-dharma eveti | na, j~neyatvaader bhaava-dharmasyaabhaave 'pi sad-bhaavaad ity-aadi, tad apy asaaram | na hi saadhaara.na-dharma-yoga-maatre.na virodha-pratiniyataanaam api dharmaa.naam avakaa"sa.h, hutaa"sanasyaapi "saittya-prasa"ngaat, abhaavasyaiva vaa sarvatra sad-bhaava-prasa"ngaat j~neyatvaadiinaam api ni.sedhaat | utpatti"s caabhuutvaa bhavana-ruupatayaa bhaava-dharma evety aapaaditam eva |

[147,19] yat tu svaya.m na bhavatiiti, ko 'rtha.h | ki.m svayam evaayam abhaava.h | ki.m vaa svayam abhavana.m karoti | uta bhavana.m na karoti | atha ki~ncin na karoti | svaya.m vaa na ki~ncit | ki.m vaa svayam abhaavii-bhavatiiti vikalpya duu.sa.nam aarabdham, tad api marmac chedikaa-janitaartarava-praayam |
tatra hi svayam iti hetv-antaram anapek.sya sva-hetunaa k.sa.na-niyata-sthitir janita iti k.sa.naantare.na na ki~ncid iti praka.tita evaartha.h | tato 'tat-svabhaava.h pa"scaad asau kuto jaata.h | 

[148,1] sva-hetor hi tat-svabhaavo 'tat-svabhaavaad vyaav.rtta utpanna.h | sa katha.m pa"scaad apy atat-svabhaava.h syaat | na hi laghu-svabhaavaad vyaav.rtta.h paa.saa.na.h kadaacil laghu syaad iti | tad api plavata eva | yathaa hi de"saantara-sthiti-vyaav.rtta utpanna.h, tathaa k.sa.naantara-sthiti-vyaav.rtto 'pi katha.m k.sa.naantara-sthiter avakaa"sa ity uktapraayam | 
nanv asad iti na tad eva vastv-abhidhiiyate, vidhi-vi.sayatvaat | anyac caabhaava-"sabdaabhidheya.m pratiiti-gocaraapanna.m tvayaa ne.s.tam, tato nirvi.saya.h prati.sedho visa.mvaadiity aprati.sIddha.m vastu syaat |
naivam, pracyuter api pratipaadyatvaat kuto nirvi.sayatvam | naapi visa.mvaada.h, bhaava-sthitau hi prati.sedhasya visa.mvaada.h syaat | sa ca naasti, pracyute.h pratipaaditatvaat | na caavastuna.h sa.mkalpa-vi.sayataayaa apy anupapattir ity uktam eva |
yat punar arthaantara-vi.sayo 'pi prati.sedha.h katha.m vastu-prati.sedhaka iti cet |
tad-abhaavaabhidhaayii katha.m na prati.sedhaka ity uktam, tad api pratyuktapraayam | tad abhaavo hi na prasajyaatmako 'rthaantara-sviikaaraat, paryudaasamaatratve tu naarthaantara-niv.rttir ava"syam arthaantara-bhaavena vibhaavitaa bhavati | virodhas tu naastiiti pratipaaditam | saty api vaa virodhe ki.m viruddha-dvaaraa"sraya.nena | saak.saad evaabhaava-pratipaadanam astu |

[148,15] syaad etat, vacasaabhaava-pratipaade k.rte sa.m"sayaavakaa"sa.h, viruddh-dvaare.na tu ni"scaya ity asat | viruddha-pratipaadanam api hi vacasaiva vartate | tad yathaa vacana-maatra-pratipaadye hutabhuji neha "siitam ity eva saadhu, na tu naatra "siita.m vahner iti tad-vad etad api ||
athaanyac cintyate,

naala.m ni.sedha-vidhaye (58b) yadi paryudas tam 
anyopalabdhir itarasya katha.m ni.seddhrii |
na.s.to gha.ta.h sa iti vaa bhavato vikalpaakaara.r
katha.m gha.ta-ni.sedhanam aadadhaati ||

atrottara.m,

nehaasty asaav iti vikalpam abhiprasuter
anyo ni.sedha-vidhir anya-dhiyo na taavat |

[149,1] naabhaava-kalpanaa-dhiyo 'py avi"sa"nkataayaam
aanaa"nga-bhaavam avadhuuya ni.sedhakatvam ||
sato vinaa"sana.m naama nopapannam itiiritam |
naasata.h kara.ne "saktir ani.s.taa vastuna.h sata.h ||

tata.h pratiyogy-anubhava.h pratiyogy-antara-viraha-vikalpam utpaadayed iti nehaanupapatti.h | na ca tan-maatraad anyo 'py anubhavasya parini.sedhana-vyaapaara.h | yasyaapi vikalpasya na.s.to gha.ta ity evam aakaarasya vaa ni.r"sa"nka-gamanaadau tad arthakriyaanvitatayaa prav.rtti-vyaav.rtty-avasthaayaa.m vaa nimitta-bhaavaan naanya-ni.sedha-kaaritvam | eva.m vacanasyaapi tad-vikalpotpaadana-dvaarakam eva ni.sedha-saadhanatva.m dra.s.tavyam |
etena atha naastiiti j~naanam evaanupalambha.h, tad api vastu-sat katha.m vastv-antara-prati.sedhasya vi.saya.h syaad ity-aady avakara-parihaara.h siddha.h |
na ca naastiiti j~naanam anupalambho 'smaaka.m, ki.m tu pratiyogy-upalambho nirvikalpa eva, naasti j~naana.m tu mano-vyavahaara-ruupa.m tat phalam eva | ki.m caiva.m vidha-nirbandhena vastu-cintaayaam anupayogaat | yad apy asya naastiiti j~naana-vi.saya-niruupa.nam, tad apy asad iti niruupa.nena gataartham | 
yat tu tad-vivikta-bhuutalaader vi.sayatvam aa"sa"nkyoktam, na bhuutalaader vastv-antaratvaat, na ca vastv-antare pratipaadite pratiite vaadya-gha.taadi-vastv-antaram abhuutam iti pratipaadita.m pratiita.m vaa bhavati | 
eva.m hi vastv-antara.m hi naa"sa ityetasmin mate yad duu.sa.nam ukta.m tat tu svayam eva parih.rta.m syaad iti | 
tad apy asa.mbaddham, kevala.m hi bhuutalam asya vi.saya iti katha.m na gha.taader abhuutatva-bodha.h, yaiva hi gha.taady-apek.sayaa kaivalyaavasthaa prade"sasya sa eva gha.ta-viraha.h | vacanaadinaapy eva.m kevala.m prade"sa-pratipaadane katham iva na prak.rta-gha.taady apek.sya abhaava-pratipaadanam | 
eva.m yadi karparaadi-vat kevalasya naa"sasyaapy upalambha.h syaat, bhavatu gha.to ni.sedha-pratiiti.h gha.ta-ni.sedhas tu kena k.rta.h | puurva.m sann eva hi gha.taabhaava.h tad-dvaare.na pratipattavya.h, na hi prade"sena gha.taabhaavo janyante, ki.m tu sann eva gha.taabhaava.h tad-dvaare.na ni"scetavya.h, yadi hi gha.to 'pi na syaan na prade"saika-ruupa-niyataa pratiitir iti | 

[150,1] eva.m yathaa yadi gha.to 'dyaapi syaan na karparaika-ruupa-niyataa pratipattis tathaa na naa"saika-ruupa-niyataa pratipattir iti balaad gha.taabhaava-ni"scayo bhavatu, yadi puurva.m gha.taabhaava.h syaat, sa ca naasti | tad-bhaave 'pi ki.m naa"sena, kapaalenaiva pratiyoginaa gataarthatvaat | na ca naa"sa-pratiitirapy astiity uktam, tasmaat sata.h (59a) pradhva.msane sad-ruupe.naasad-ruupe.na vaa duu.sa.nam ukta.m katha.m sad-ruupe.na sato 'sato vaa ni"scaye kartavye syaad iti na samaana.h parihaara.h |

[150,6] yat tu aaha, na ca tad vivekaapratiitau tad vivikta-gaha.na.m bhavati | tad-viveka"s ca na bhuutalaadi-svaruupam eva, vi"se.sa.natvaad iti, tat nyaaya-bahi.s-k.rtam | vi"se.sa.na-vi"se.sya-bhaavo 'pi sa.mkalpaaruu.dhe ruupe | sa ca,

bhinna.m bhaavam abhinnam aakalayati vyakta.m tad anyaatmanaa 
ji.s.nu sphaarakadamba.dambaram iva svaa.m"sair ana.m"sa.m jagat |
ki.m ca svaak.rti-maatra eva vi.saya-vyaamoha-doha-k.sama.r
sa.mkalpa.h paramaindra-jaalika iva vyaadhuuta-bhuuta-sthiti.h || 

yathaa hi bhinna.m bhaavam ekiikurvann utpadyate, tathaabhinna.m bhaava.m bhinnam-aakalayatiity apy artha.h, yathaa "silaaputrakasya "sariiram, "sariire karacara.naadaya.h lambakar.no devadatta ity-aadi | tasmaat kalpanaadhiino vi"se.syavi"se.sa.nabhaavo 'bhinno 'pi bhaave bhedavivak.saapek.savyavahaara.h katha.m bhedaniyamaatmaanam-aatanoti | 
skhalad-gatir aya.m raaho.h "sira ity-aadi-nirde"sa iti cet | yadi satyam etat tadaa bhinnasya saak.saad anupalambhaad eva | iya.m ca gatir gha.ta-vivekaakhya-padaarthaantaraapek.sayaapy asti, tathaapi neti ko.sa-paana.m pramaa.nam | tasmaat sa gha.taabhaava-prade"sa eva ayam anyo gha.ta-vivikto na tu gha.ta-vivekena bhinnena vi"se.sita iti |
tasmaad yady api ki~ncid vi"se.sa.na.m bhinnam eva d.r.s.ta.m vaahaadi, tathaapi naaya.m niyama.h, viparyayasyaapi dar"sanaat, sa.mbhaavanaac ca baadhakaadar"sanaat | vivak.saa-paratantrataa tu d.r.s.taanta-sa.mbhaavanaa-biijam | tad eva.m na vaacya.m vi"se.sa.na-vi"se.syaad arthaantaratvaad vaahaadi-vad iti | ki.m ca,

vyaapta.m bhidaa yadi vi"se.sya-vi"se.sa.natva.m bhedaatyayaan nanu tadaa tad abhaava eva |

[151,1] de"so vi"si.s.ta iti naasti yathaa tathedam apy asti d.r"sya-mata-bheda-d.rg asti neti ||

na ca d.r"syaanupalabdhe.h pramaa.naatmano vi"si.s.ta-vyavahaara-maatre.na sa gha.taad anya ity artha-ni.s.thena baadha.h, ki.m tu tathaivaasyeti | 
yac caaha, abhede 'pi na pramaa.na.m ki~ncid astiiti, tad anunmiilitaak.sasyaiva saampratam, anyathaa pratyak.sodayasya nivaarayitum a"sakyatvaat |
yac cedam yadi ca gha.to naastiity asya sa.mj~naanasyaabhidhaanasya ca bhuutalam eva vi.sayo na ca tato 'nyo gha.taabhaava.h, tadaatra gha.to 'stiity asyaapi bhuutalam eva vi.saya.h syaat | gha.to 'pi na tato 'nya.h kalpaniiya.h, tathotpaadena vi"si.s.ta.m bhuutalam evobhayatraapy astu | 
na caitad yuktam | yasmaad ga.ta-sad-bhaava-vad gha.taasad-bhaave 'pi bhuutarato 'nya.h pratibhaati, eva.m hi vidhi-prati.sedhayo.h prayogo 'py arthavaan eva bhaved iti tad vara.m janu.saandho, na punar aya.m durniiti-dagdha-buddhi.h | abhaava-vat kila kalaso 'pi kalpanaa-maatra-vi.sayo na locana-gocara iti kim atra bruuma.h | sakumbham udbhuuta.m bhuutalam (59b) ity api sahitotpattir aapadyate, na ruupa-sa.mkara.h, bhedopalambhasya bhinnaarthakriyaa-niyogasya ca durapahnavatvaat | tad-van naabhaavo 'pi bhuutala-kapaalaadibhyo bhinna.h pratibhaatiiti cintitam eva | ki.m ca,

kim iha kalasa-dhva.mso d.r"syo na vety udito jano 
vadatu samaya-sm.rtyaa d.r.s.ti.m vimar"sa-paraa.n-mukha.h |
kalayasi puna.h kaa.mskaan arthaan iheti para.m yadi 
pradi"sati dharaadibhy.h sabhyas tvam eva vaya.m na tu ||

tato vidhi-prati.sedha-prayogayor api kaanupapatti.h, avasth-dvaya-pratipaadanaat | tathaa ca jaalaantare.na pravi.s.taalokasyaabhaavo bhaasamaana.h kim apahnotu.m "sakya.h | kevala.m, vicchinna.h sphu.ta-niila-kaanti-kalita.h taavat prade"sasthitir bhinaarthatva-vini"scayaat tu sa iti prakhyaati-naamaantara.h | aalokasya yathaa tathaanya-viraho 'py aatma-svaruupa-sphu.tii kaare ki.m kalasa.h kim aatapa-bhidaadhyak.seti citra.m mahat ||
na hi suuk.smam iik.samaa.ne 'py atyanta-vicitrasya bhaava-raa"ser abhaavaanaa.m sa.mbandhi-bhedaad bhedopacaaram antare.na suuk.smo 'pi svabhaava-bhedas tama ivopalambha-gocara.h | tad varam aaloka-viveko 'pi sakalaanya-viveka-vad anaalokya evaastu, tamas tu vastv eveti g.rhaa.na | kim a"nga ka.s.ta-sa.mka.te sukhinam-aatmaanam aave"sayasi |
nanu nimiilitaak.sasyaapi taad.r.n-niila-pratibhaasa.h sa.mbhavii, na ca niilam artham upasthaapayatiiti | tad ayuktam, k.r.s.na-var.naantarasya sarvasyaapy abhaava-prasa"ngaat | 
anyaad.r"sam etat k.r.s.naantara.m kalayaapi nimiilitaak.sa-pratibhaasaad iti cet | 
andakaaro 'pi tarhi puna.h parimita-de"so vicitra-sa.msthaana.h pratibhaasamaana.h sphu.ta-tara.m nimiilitaak.sapratibhaasaad bhinnaruupa evaanubhuuyate, eka-rasa"s ca nimiilitaak.sapratibhaasa.h, andhakaaras tu kadaacit kira.naparamaa.nunikarasa.mkarakaale viralaruupa.h, anyadaa ghano ghanataro veti katha.m saamyam | k.r.s.nataamaatra.m punar anyatraapi saadhaara.nam |

[152,14] anyatra niilavar.ne vastuni spar"saantarasahacaara.h ava"syam bhavati cet | 
na, indraniilaadima.nikari.najaalake tad abhaavaat | anupalak.syas tatra spar"sa iti kalpana.m naandhakaaraad bibheti | tasmaad ruupamaatram ubhayam astu | na hi d.r.s.te 'nupapanna.m naama | yadi caa"srayo 'va"syam.rgya.h ma.niku.tyaadikam asty eva | na ca vastu-vyavasthaayaa.m pratyak.sa-pratibhaasam aa"srayata.h pratibhaasa-viplavena vyabhicaaraabhidhaana.m dhiimato dhinoti | anyathaa vaatapittak.sobhaadinaa jvalitastambhaadisa.mdar"sanaat satyam api jvalitastambhaadikam asatya.m syaat | prak.rtipratyaapattau tu yathaa tatpratibhaasaabhaava.h, tathaa nayanonmiilanakaale niilaabhaavaviplavasyaapi | andhakaaraadar"sana.m tu svasthaavastaapek.sam eva yathopavar.nitavi"se.sam | tatpratibhaasasya ca pratyak.sasa.mbhavasaamagriivigha[.t] ne vigha.tana.m gu.na eva naaparaadha.h pratyak.sa-svabhaavataayaa i.s.tatvaat |

[153,1] (60a) yat punar uktam, k.r.s.na-ruupasyaalokena vinaa grahiittum a"sakyatvaad iti | nanu piitaavadaataadayo 'pi naalokanirapek.saviik.sa.naa iti pradiipa-candraataapaadayo 'pi prakaa"saantaram apek.seran | vicitraastu bhaava-prak.rtaya.h pramaa.na-samadhigataa na paryanuyogam arhanti |
yac caalokavat, tad-abhaavasyaapi graha.ne cak.sur aalokaantara-nirapek.sam aacak.saate "sa.mkara-nyaayabhuu.sa.nau, 
tad api na ki~ncit | ni"scaayaka.m hi cak.survij~naanam abhaavasya na graahakam avastutvaat, aalokaantaraanapek.sam iti tu siddham eva | 
na caitat vaacyam | yo hi bhaavo yaavatyaa saamagryaa g.rhyate tad abhaavo 'pi taavatyaivety aaloka-graha.na-saamagryaa g.rhyamaa.na.m tamas tad abhaava eveti, tamo graha.nasaamagryaa g.rhyamaa.nasyaalokasyaiva tad abhaavatvaprasa"ngenaanaikaantakatvaat | gha.tapa.tayor vaa samaanagraha.nasaamagriikatayaa paramparaabhaavatva-prasa"nga.h |
tasmaat padaarthaantare ruupa-vivekena pratibhaasamaanam adhyak.se andhakaaram aaloka-virodhi vastv eva | virodhitve tarhi kadaacid aalokam apy andhakaara.h paribhaved iti na codyam, adyaapi prak.rti-vaadasyopasthaapanaat, tuulaanalaadi-vat | 
etena tamasa eva pratiyogi-vastuna upalabdhir abhaava.m sahasaa vyavahaarayitu.m prabhavati | tamasyaaloka-niv.rttaav apiiti siddhe yathehaalokasyaabhaavopalabdhis tathaa sarvatreti "sa.mkaraadiinaa.m pratyaa"saa-pratyaade"so veditavya.h | 
anupalabdhi-ni.s.thaayaa.m tu j~naanaakaare 'pi pratiyoginy abhaava-siddhir dar"sitaa | na ca ka"scid do.sa ity aastaa.m taavat | tasmaan naabhaavo naama ki~ncid yatra kaara.na-vyaapaara iti sthitam |
etena Trilocano 'pi nirasta.h, 
yad aaha | bhaavasya vyatiriktaa.m niv.rttim anicchadbhir a"sakyaa svaruupa-niv.rttir avasthaapayitum, yaa hi tasya praaktanii kaacid avasthaa bhavadbhir arthakriyaa-nirvartana-yogyaa d.r.s.taa saiva yady uttara-kaalam apy anuvarteta tarhi svaruupe.naiva niv.rttau bhaava.h katham avasthaapyeta | tadaaniim aya.m na.s.to bhaavo, na sapadi sva-hetu-pratilabdha-svaruupaatireki.nii tasya kaacid avasthotpadyeta ||

[154,1] utpattau saiva tasyaatmaantara.m jaataam ity ataadavasthyas | ataadavasthyam evaasya vinaa"sa.m bruuma.h | taadavasthye taadaatmyam eva svaruupe.na niv.rtto bhaava ity asya "sabdasya satyam artha.m na vidma.h | svaruupa-niv.rtti.h khalv iya.m bhavantii bhaava eva syaat, bhaavaad anyaa vaa | tattve sva-kaara.nebhyo ni.spannasyaanyathaanutpattaav utpatter aarabhya sattvaan nityatva.m prasajyate, anyathaatve ca tad eva niv.rtter anyatvam iti priyam anu.s.thita.m priye.na | tasmaad uts.rjya vibhrama.m naa"sotpattir eva na.s.tatvam abhyupagantavyam | tat kim ucyate na.s.tasyaadar"sanam, na ca tasya ki~ncid bhavatiiti | adar"sana.m na.s.tasya punar abhaava-dar"sanam eva | aatma-haanam abhaavotpattim eva vayam a"ngii-kurma iti sarvam anavadyam | ak.sa.nikaa.h santa.h, kaara.navattvaat | yat kaara.navat tad ak.sa.nikam, yathaa bhaava-vinaa"sa.h | kaara.navanta"s ceme santa.h | tasmaad ak.sa.nikaa iti |

[154,10] kaara.navat tv asya (60b) saadhya-viparyaye v.rtti-"sa"nkaa vinaa"sa-hetu-mattvam eva nivartayatiiti prasiddha-vyaaptikaa-kaara.navattvaad ak.sa.nikatva-siddhir iti, vyatirikta-niv.rttim antare.naapi svaruupa-niv.rtter upapaaditattvaat | tata"s ca k.sa.naad uurdhva.m kuta.h praaktana-"saktaavasthaa-sthiti.h | vyatiriktotpaade 'pi katha.m na.s.to naama | ataadavasthyam ataadaatmya.m ca jaatam ity asyaatyak.sarasya sva-hetor evaavasthaa-svabhaavaantara-virahito 'ya.m jaata ity evaartha ukta.h | tan-muulaka.h aataadavasthyaadi-vyavahaara eva pa"scaad bhaavii na tad-vikalpa-pratibhaasi bhaavaantaram iti na tattvaanyatva-vikalpaavakaa"sa.h | tasmaad uts.rjya vibhrama.m na.s.ta-vyavahaaro 'stu, na tu tasyaanyat ki~ncit jaayata iti | adar"sana.m caabhaava-dar"sanam eveti sa.mpraty eva pratyaakhyaatam iti sarvam anavadyam |
tasmaat prasajyaatmano 'bhaavasya naa"saakhyasya hetur eva na ka"scit | vina"svara-svabhaave tu hetv-antara-"saktim-apaak.rtya sva-hetor eva saamarthya-samarthanaad jaata-maatram eva vina"syantiiti na k.sa.naantaram anvetiiti siddhe.h | kaara.navattvasyaak.sa.nikatvena vyaapty asiddher anekaanta.h | k.rtakaanaam ava"syam ante 'pi naa"saabhyupagame ca virodha.h | pramaa.na-gocarasya pak.siikara.ne pratij~naayaa anumaana-baadhaa | agocare c`a"sraya-svaruupayor asiddhir iti sthitam |

[154,24] pratyak.sa-siddham k.sa.nikatvam yat punar aya.m bhagavato bhaa.sya-kaarasya pratyak.sata.h k.sa.nabha"nga-siddham anavagaahamaana.h anuruupa-vikalpaabhaavodbhaavana-maatra-saare.na vistare.na duu.sa.nam abhila.sann-apabhaa.sa.na-pramaadam aacarati, 

[155,1] tad asya ca.tula-va.tubhaava-sulabham-anaatma-j~naataavi.skara.na-maatram iti mantavyam | tathaa hi pratyak.sa-siddha.m k.sa.nikatvam iti na pratyak.sa-vyavah.rtam, anuruupa-vikalpaanudayaat | ki.m tu pratyak.sa-g.rhiitam, vyavahaaratvaanumaanaat | tac caanumaana.m yadi svaya.m kuta"scil li"ngaat prasaadhya pratyak.se.na k.sa.nabha"nga-graha.na-vyavahaaram aadadhiita saamarthyaat, tadaa na vi"se.sa.h sattvaady-anumaanavat | arthato hi tadaa pratyak.se.na k.sa.nabh"nga-graha.nam avasthaapyamaana.m sva-pauru.sa-spar"saabhaavaat na pratyak.sata.h k.sa.nabha"nga-siddhi-prasiddhi.m pu.s.naati | yadaa tu pramaa.naantara-siddham adhyak.sasya k.sa.na-maatra-sthiti-graha.nam aa"sritya vyavahaara-maatra-saadhanam anumaana.m p.r.s.tha-ja-vikalpa-nirvi"se.sa.m tat-pauru.sam eva diipayad utpadyate, tadaa pratyak.sata.h k.sa.nabha"nga-siddhir iti mukhyam aakhyaayate | tad ayam artha.h, 

k.sa.nikatvam adhyak.sa-dhiyaadhipaata.m paata.m punar na vyavahaaram etat |
ata.h samak.sa-graha-saadhanena prasaadhyate tad-vyavahaara eva ||
k.sa.nabha"nge 'nyadaasiddhe pratyak.se.na graha-sthiti.h |
pratyak.se.na grahaad asya k.sa.nabha"nga-vyavasthiti.h ||

tathaa hi,

yan nirbhaati yathaa tathaa tad akhila.m ga"ngaambu gaura.m yathaa 
no cen na prativastu "saktiniyama.h sa.mkiir.nabhaave bhavet |
sa.mskaaraa.h pratibhaanti cendriyamati.sv ekak.sa.nasthaayina.h 
syaad ekak.sa.naviik.sa.naad itarathaa (61a) d.r.s.tas tri-kaalii kala.h ||

li"ngaruupopapattivyavakiir.no 'ya.m svabhaavahetuprayoga.h | atra ca sapak.se sad-bhaavaan na virodhado.sa.h | dvitiiya-paadena caanekaantaparihaara.h | tathaa hi, nirbhaana.m pratyak.se pratibhaanam uktam, tato yaavataa vi"se.se.na padaartha.h pratyak.se pratibhaasam aasaadayati tanniyamaparihaare.na yadi svaruupa-sthititam aabhajeta tadaa sarva-sa.mkiir.nam asya ruupam iti sarvatra sarvopayogaadi-prasa"nga.h | ata.h svaruupa-niyame pramaa.naapek.saayaa.m prav.rtti-niv.rttikaam asya yad yathaa pratyak.se pratibhaata.m tat-tathaiva san, naanyatheti | 

[156,1] tad anena avaitathya-vyaapto hi pratyak.sa-pratibhaaso 'rthasyaanyathaavasthaane vipak.se vyaapakaabhaavaad abhava.ms tathaavasthaanena vyaapyata iti dar"sitam | t.rtiiyapaadena pak.sadharmopasa.mhaara.h tad-asiddhiparihaara"s caturthena puurvaapara-kaalayor ekatve hi padaarthasya d.r.s.taad ruupaad ruupaantaravirahaat sakalakaalakalaakalitasya de"saantarayu.so 'pi ruupasyaava"sya.m pratibhaasa iti na de"sa-kaalaantaraavasthaa-pratipattaye pramaa.naantara-parye.sa.naavakaa"sa.h | asti ca parye.sa.naa idaaniim anyade"se kaale vaa tad-vastu katha.m asti ki.m-svin-nopanipaatinaa raaga-rasena siktam iti tad upanipaata-sa.mbhaviny-avasre vimar"sa-dar"sanaat | na ca dar"sana-vi.sayiik.rte tathaa sa.mbhava.h | na ca d.r.s.te 'py anavaaaya.h "sakyo 'bhidhaatum, taad.r"si jij~naasite raktaadau ruupe k.sa.nika-taavad-anabhyaasaabhaavaat | anyathaa pa"scaad dar"sane 'pi naavasaayodaya.h syaat | tasmaat tad-anavasaayas tu tad-apratibhaasaad eva | 

[156,11] nanu vastunas traikaalya-vyaapti-pratibhaase 'pi svasa.mbandhi-vi"se.saa.naa.m kaala-de"sada"saantaraa.naam apratibhaaso na baadhaka.h, k.sa.nika-graha.ne 'pi tat-sa.mbandhi-hetu-phala-sa.myogyaadivasty-antaraa.naam apratibhaasasya smaanatvaat, ata.h sa.mbandhy-antaraapek.sayaa pramaa.naantara-parye.sa.nam api yuktam eveti cet? 
naivam, de"s-kaala-kriyaa-gu.naadiinaa.m bhaavaad bhedaasiddhe.h | bhinnasya tu sa.mbandhino 'pi pratibhaasas tat-pratibhaase maa-bhuut | tasmaat k.sa.naantara-da"saa.h sarvaa nirvaasya k.sa.na-parigatenaiva ruupe.na pratibhaasana.m samasta-vastuna.h siddham | yaavat tarhi raktaadi-ruupaa visad.r"sii da"saa na san-nidhiiyate, taavat kaalam ekiik.rtau ca graha.nam astu | tad api naasti, da"sanalak.sa.naanantara.m jha.titi vicalane vilocanasya sad.r"se.sv api tattvata.h k.sa.naantare.su viparyaya-"sa"nkaavataaraat, saak.saat-k.rte.su ca tad ayogaat | yad anantara.m tarhi locana-calana.m tad-dar"sana.m naika-k.sa.nikam avasaaya-viparyaya-"sa"nke p.rthag-janasya sa.mbandham utthaapayitum, ava"sya.m hi dvi-traan api k.sa.naan udiiyamaanam eva dad-dar"sana.m tad upayogi | tato dvi-tri-k.sa.na-sthaayino ruupasya katha.m prathama-k.sa.ne pratibhaasa-bhra.m"sa.h, yena dvitiiyaadi-k.sa.nasya bheda-siddhir iti cet? 
yasya taavat prathama-k.sa.na(61b)viik.sa.na-k.sa.naantaram eva calati cak.su.si vi.saya-vikalpodaya.h, tasya durvaara.h sarvaapra-k.sa.na-viparyaya-vimar"saavakaa"sa.h |

[157,1] naiva kasyacit sa.mbhavatiiti cet? kim atra baadhakam? saadhakam api kim atreti cait? 
ucyate, yadi taavad iik.sa.na-k.sa.na-maatraanantaram avasaayodaye saadhakaanve.sa.nam, tadaa dvi-vidha.h pratyak.sa-p.r.s.tha-jo vikalpa.h, d.r.s.ta-maatra-vikalpa"s ca | d.r.s.tam ida.m vastra.m vety eva svaruupa-vi"se.sa-vikalpa"s ca k.rtrimetara-ma.nim uktaadau | tatraasya vi.saye saad.r"syaapahaarya-manda-dhiya.h p.rthag-janasya bhraantir utsarga-siddhaabhyaasa-prakar.sa-sa.mbhavinaapohyate | ata.h prakar.sa-taaratamyenodayasya kaalasya laaghava-taaratamya-ni.s.thaayaa.m dar"sana-k.sa.naanantaram apy ayam udayam aasaadayann-a"sakyasa.mbhaavana-ni.sedha.h | d.r.s.ta-maatrasya vikapasya tu dar"sanaanantaram eva janmotsava-siddha.m saamagrii-bhedenaapohyate | tathaa hi, prak.rtyaa anaadi-sa.msaara-santati-saatmiibhuuta-vikalpaas tv anubhuuta-pratyak.se 'pi ca vastuni vikalpaapek.sa-prav.rtti-niv.rttayo vi"se.sata.h sukha-du.hkhapraaptiparihaaraarthina.h sarve sarvadaa tat-saadhana-vimar"saabhyaasa-vaasita-santataya.h katha.m tad-vi.sayaanubhave 'i samartha-hetau samupasthite vilambita-vikalpa-bhaavaan anubhavitum arhanti? kevala.m kadaacit sa.mhataa.h, yato na vikalpa-sa.mhaaraabhyaasa.h, kadaacid anyaasakti.h, kadaacid aatyantaka-mohaad aamukhiibhaava ity eva.m prakaara-saamagryaa vilamba-sa.mvaahita-vikalpa-janmaano bhavetu.h | tad abhaave tu siddha eva pratyak.s-k.sa.naanantaram udayo vikalpasya | tatas tad-dar"sana-vinaak.rte.su sarve.sv eva vi.saya-k.sa.ne.su raktataadi-sandeha-dolaandolana.m manaso viprak.r.s.ta-k.sa.na-pamparaasv iva dvitiiya-k.sa.ne 'pi vimar"sa-vi.sayiik.rte katham anavakaa"sa? na ca pratyak.sa-pratibhaase 'py evam tasmaat k.sa.na-parigateneva padaartha-raa"sir adhyak.sa-pratibhaasam aavi"sati |
syaad etat | pratyak.sasya k.sa.nikatve saty upapannam etat yaavataa pratyak.sam aneka-k.sa.na-vyaapi | tato 'neka-k.sa.na-vyaapini pratibhaasite vikalpaavakaa"sa.h (? -saaya.r) | tat katham ekak.sa.nagraha.nasiddhi.h? 
ucyate, ki.m taavat svaruupa-ni.spattaav upayogaad aneka-k.sa.nasya vyaapakam adhyak.sam, atha k.sa.na-ni.spannasyaiva sthairyaat? tatraadya-kalpas taavad asa.mbhavii, j~naanasyaavayaviruupataaviyogena kha.n.ta"sa utpatter ayogaat | k.sa.na-bhedina"s ca te 'vayavaa(.r) pratyak.sasya yadi paricchitti-svabhaavaa.h, tadaa taavanty eva pratyak.saa.niiti prathama-pratyak.saapek.sayaa saiva cintaa | aparicchitti-svabhaave tu samuditam api na pratyak.sam | akha.n.ta"sa.h paricchitti.h samudaayena samudaayena sakalaatmavastupariccheda.h | tadaapy aadyak.sa.naparicchinna.h kha.n.da eva sakalaatmavastu, tadapravi.s.tasya tato bhinnatvaat | anyathaa krame.na pratiiyamaana.m vi"svam ekam eva vastu syaat, sakala.m ca pratyak.sam ekam eva pratyak.sam iti |

[158,1] dvitiiye pak.se 'pi ni.spanna-vyaapaarasya vaa? (62a) k.sa.naantara-vyaapti-ni.spanna-vyaapaarasyaiva vaa? prathama-pak.se vi.saya-graha.nam evaasya vyaapaara iti taavataiva vikalpa-janmaavakaa"sa.h, svaya.m k.sa.naantaram astu maa vaa? tathaa ca sati calati cak.su.si vi.saye vaa tad-vi.saya-graha.na-prava.nam adhyak.sam avati.s.thata iti apuurvo 'ya.m naya.h | agraha.naavak.sa.naavasthaane tu na taavataiva vikalpa-janmaavakaa"saanmukti.h | na ca puurva-graahi.na.h pa"scaad agraha.ne sthairya-pak.sa-sthitiri[ti] indriya-vi.saya-vidhaane vaag.rh.nato 'pi tasya sthitir iti "sraddhaavadheyam eva | evam ani.spanna-vyaapaara-sthitir ity api du.r"sraddhaanam | na hi kaaryaantaravaj janmaatireke.na j~naanasyaapi vyaapaara.h | astu caivam, tathaapiindriya-vi.sayopanidhau labdhodayam adhyak.sam anadhigata-gocaram ubhaya-vicaala-kaale kalayat kilaastiiti subhaa.sita.m puurvavat | 
tad alam atiprati.s.thair mithyaa-vikalpair iti caturtha-paadena praak pa"scaad vaa citra-raktaadi-ruupasya tadaiva nirbhaase suucita-pramaa.naantaraav.rtti-viparyaye.na | 

yad yad ruupa.m vyavasiti-saha.m kvaapi nirbhaasamaane 
maana.m bhinna.msp.rhayati na tat tatra nirbhaasa-yogi |
ruupaabhaase rasa iva tathaa tat-k.sa.ne bhaasamaane 
puurvaavasthaa vyavasiti-sahaapek.syate maanam anyat ||

iti viruddha-vyaaptopalabdhe.h sthitam etat eka-k.sa.na-sthaayinam eva bhaava-svabhaavam aamukhayati pratyak.sa-pratibhaasa iti | na ca tat-pratibhaasa-bahirbhuuto 'pi svabhaavas tasyeti nivedita-praaya.m vyaapti-samarthana-prastaave |

[158,19] tasmaat siddham adhyak.se.na bha"nguratvam, vyavah.rta.m caanumaanena maanaantaropapaadita.m tat-siddhi-siddheneti | 

pratyak.se.na k.sa.nika-kalane nyaaya-dik-suucanaata.h 
saamarthyaapta-vyavah.rti-vidhau dhiimato na prabandha.h |
so 'py aacaarya-pravara-ravi.naakaari ki.m tv alpamedhaas
tattvaabodhaat prak.rti-mukharo 'satyam abhyuj-jagaara ||
[159]no maargam aacaarya-raver apek.sya ca k.sa.nika-grahe 'smaakam atha kramoyata.h |
yathaa ca bhaa.syokti-samanvayas tathaa na giitam aprasuta-vistaraad bhiyaa ||

tad alam aanu.sa"ngika-kathaa-nirbandhena | sthitam etan na vinaa"so naama parighaadibhyo bhinna.h ka"scin mudgaraadi-saadhyo yas tad anupanipaata-da"saayaam abhavan bhaavasya sthairya-siddhi-manoratha.m paripuurayed iti | 

durniitaa"srama-vedikaa-d.r.dhatara-stambhaan anuum "sa.mkara-
Nyaayaala.mkaara.na-Trilocana-Vacaspaty-aahvayaan helayaa |
unmuulya k.sa.nabha"nga e.sa vihito yat pu.nyam aapta.m mayaa 
tena syaat para-paaragas-tribhuvane j~naana"sriyo 'ya.m jana.h ||

|| ahetuka-vinaa"saadhikaaro naama caturtha.h paada.h samaapta.h ||

|| samaapta"s caaya.m k.sa.nabha"ngaadhyaya.h ||
