[466,1] (pa~ncama.h pariccheda.r) 

[466,2] nanu svasa.mvedanavilaasa.h sarvo 'ya.m puurvo vistara.h, svasa.mvedana.m ca naama naasty evaitat, 
[466,3] yuktyaagamanig.rhiitatvaat | 
[466,4] tadabhaave kuta"s citraa citraadvaitavyavasthiti.h | 
[466,5] na vaa samantabhadratvam aaliikyaaparihaarata.h || 
[466,6] atra pra"sna.h, 
[466,7] vid eva ki.m naasti kim astu na svaya.m 
[466,8] prameyahatyaatha katha.m pravedanam | 
[466,9] hati.h svavittau paravedane 'pi vaa 
[466,10] samastam etan na samasti nir.naye || 
[466,11] tathaa hi, 
[466,12] sa.mvittir mama neti na prathayitu.m "sakya.m vibhinnair m.rdo 
[466,13] naapiiya.m parata.h kvacin na ca parisphuurtaav apiida.m na sat | 
[466,14] na sphuurtau svayam eva satyam iti ced anyena vittau kuta.h 
[466,15] sattva.m nobhayathaapi ceti gaditu.m caitat svato 'saampratam || 
[466,16] ayam artha.h, 
[466,17] sa.mvittir eva naastiiti bruyaan ni"scetano 'pi kim | 
[466,18] na vaktaa cen na ca "srotaa svanirbhaasas tathaapy ayam || 
[466,19] paras tu vedanam iti nirastam anyatrety aastaa.m taavat | atha na sarvathaa vaaryate 
[466,20] svasa.mvitti.h, ki.m tu saa.mv.rtiity ucyate, tarhi sarvathaapratik.sepaabhaave baadhakaadhiinam asyaa.h sa.mv.rtatvam | 
[466,21] baadhaa ca prameyaad bhedenaanubhavaad vaa | prameyabaadhayaiva na tasyaa.h sthitir iti | 
[466,22] tatra 
[466,23] bhedenaanubhave bhedaat svaanubhuuti.h katha.m bhavet | 
[466,24] prameyabaadhaa tu puna.h "sakre.naapi na "sakyate ||
[467,1] na hi sphuradruupam eva naastiiti "sakyam avasaatum | atha na sarvathaa sphurato ni.sedha.h, 
[467,2] svaya.m vedyam eva tu maa bhuut, paravedya.m punar astu | naivam, 
[467,3] svavedane 'py anaa"svaasa.h kaa vartaa paravedane | 
[467,4] svavedanasyaabhaave hi paravedanam apy asat || 
[467,5] yadi pare.na para.m vedyamaana.m sadbhavet, param eva katha.m sadbhavi.syati? na caasad evaanyasattaavyavahaarakaara.nam | 
[467,6] tasyaanyena vedane sati sattve 'navasthaa | evam eva parasatteti 
[467,7] cet? prameye 'py evam evaastu | 
[467,8] svayam eva ca sattva.m cet? prakaa"so 'pi svaya.m bhavet | 
[467,9] ja.tasya | 
[467,10] svakaaritravirodho hi taavataam anayo.h sama.h || 
[467,11] atha paravedanam api yena sviik.rta.m bhavatu tasyaiva do.sa.h, mama tu svavedya.m na paravedya.m 
[467,12 ] kim apiiti cet? naiva.m cetanaavaan vaktum arhati | tathaa hi, svata.h parato va sphurann eva naasty artha 
[467,13] iti naani.s.tyaa vacanamaatre.na vaa nivartayitu.m "sakya iti | yadi pramaa.nam anusaret tadaa 
[467,14] pratyak.samaadaavaadaaya pramaa.naantarapariga.nanam | anumaanaadau hi d.r.s.taani.s.ti.h, na tu pratyak.se | 
[467,15] parok.savi.saye ca "se.sam a"se.sa.m na tadvi.saye vidhibaadhayor utsahate | tad eva ca pratyak.sasiddham 
[467,16] abhidhiiyate, yatsvaruupasya saak.saan nirbhaasa.h | sa ca svena pare.na veti kim anena? 
[467,17] paravyaapaaraabhaave 'pi yadi naasya svaruupavit | 
[467,18] svaruupapracyuti.h saiva kim anyair baadhakair api || 
[467,19] yata evaatmanirbhaasas tata eva na baadhyate | 
[467,20] svaarthaavabhaasanaad eva baadhakasyaapi baadhitaa || 
[467,21] so 'pi tenaiva bhaa.n.dena va.nig ity avagamyataa.m | 
[467,22] tasmaat prakaa"samaanasya na baadho naama ka"scana || 
[467,23] nanu pare.na prakaa"sena tenaiva rak.saa syaat, svaya.m bhaasanam anaatha.m pare.na prabhavataa 
[467,24] baadhyeta | uktam atra, paro 'pi svaruupaprakaa"sanenaivopayujyate na (106a) sattaamaatre.na, naapi 
[468,1] bhuja.m prasaarya prahaaravaara.nena, tatsvaruupaprakaa"sana.m yadi svaruupam api sambhaven naaparam upayogi | 
[468,2] pratyuta, 
[468,3] svabalenaiva balavaan ya.h pare.na sa durbala.h | 
[468,4] yathaatmarak.saavahito paras tatra paras tathaa || 
[468,5] tathaa caasatkhyaativipariitakhyaatism.rtipramo.sad.r.s.timo.saadaya.h, 
[468,6] pare.na bhaasena d.r.s.taa vividhaa bhramakalpanaa.h | 
[468,7] svahetos tu prakaa"sasya ni.spattau prabhavanti na || 
[468,8] yad yathaa bhaasate j~naana.m tat tathaiva vyavasthitam | 
[468,9] naanyatra ruupam aadhaaya bhaasate j~naanam anyathaa || 
[468,10] yadaa yad eva sphurati ruupa.m tasya tad eva hi | 
[468,11] svaakaare.naikyakara.naad bahir apy ucyate bhrama.h || 
[468,12] yadaa tu bahir api parito nirastavibhramaa"sa"nkam abhyaasaat svaruupanirbhaasi j~naanam 
[468,13] anubhavavi.sayas tadaa kva baadha"sa"nkaa? ki.m puna.h svaanubhave? kevala.m taad.r"sasya katham utpatti.h 
[468,14] katha.m vaa ni"scaya.h syaat? 
[468,15] yathaa niilasvabhaavena janma bodhaatmanaa tathaa | 
[468,16] dhiya.h svahetor diipasya piitabhaasaatmanaa yathaa || 
[468,17] katha.m puna.h svasa.mvedanam eveda.m na paravedanam ity anyatroktim ity uktam? kevala.m svavedya.m 
[468,18] paravedya.m vaa pratibhaasamaanam eva ruupam abaadhyam iti prak.rtam | tac ca siddham, 
[468,19] pramaa.nasya pramaa.nena naaparasyaapi baadhanam | 
[468,20] praag evaadhyak.saruupasya svasa.mvittes tu kaa kathaa || 
[468,21] trairuupyapari"suddhibodhajanmano 'numaanasyaapi na maanaantare.naavamaana.h "sakya.h, 
[468,22] "sabdaader vaa yathaayatham | na hy ekadaikatraiva dharmi.ni parasparapratyaniikadharmadvayasaadhanasamarthayo.h 
[468,23] sambhava ity aak.siptapraayam | ekasya tu svavi.sayadaar.thyavirahe baadhyabaadhakabhaava.h syaat | 
[468,24] svavi.saye ca daar.thyam adaar.thya.m vaa dvayo.h paryante pratyak.sasyaiva skhalanetaraabhyaam | pratyak.sasya 
[468,25] ca skhalana.m vi.saye bhrama eva | bhrama"s ca paravittiniyata iti ka.h sa.mvedanasya pratimalla.h ? 
[469,1] yadi bahir api nirastavibhramaa"sa"nkasya na baadha.h, katham advayaanumaanena svaprabhavasya 
[469,2] baadha.h? uktam atra paravitter evaaya.m viplava iti na "sakyam, vyaapakaanupalambhe 'pi svavitter 
[469,3] evaaya.m viplava iti "sakyam abhidhaatum, paravedanaadhyavasaayena tadvyaapaarasyaananuvidhaanaat | 
[469,4] tadaapi sattaamaatre.na bhaava iti sa.mskaari.na.h "srutasa.mskaarak.saalanavat mahaamohasaamarthyam etat | 
[469,5] sa.mskaaram antare.naapi skhalanam iti cet? tarhi jiivitam antare.na na skhalanam iti mara.nam eva 
[469,6] skhalanapratiikaara iti saadhvii bauddhasthiti.h | ki.m ca svavedanasya vyaapakatayaa vyatireko 
[469,7] '"sakyadar"sana iti anaadyavidyaaprabhavo 'pi viplavas tadiiya iti vadato vyaapakaanupalabdhisaadhyaayaa 
[469,8] ni.rsvabhaavataayaa api svabhaavaaroparaagaadayo viplava iti na (106b) duuram, pratyaniikaakaarataa tu saadhaara.nii | 
[469,10] tasmaan na sattaamaatre.nopayogavyavasthaa, upayoge 'pi vaa na tadvyaapaaraananuvidhaayinaa 
[469,11] vikalpenotthaapito vyaapakaanupalambhas tasmai prabhavati | tadaprabhavo hi sambandhaadigraahakam evaapramaa.niikurvan 
[469,12] tenaikavi.sayatayaa paravedanam eva do.se.na spar"sayet, na svasa.mvedanam 
[469,13] atyantabhinnavi.sayatvaat | tato yathaa tatra saadhane yadi paravitte.h praamaa.nya.m sviikuryaat, 
[469,14] svabaadhanam anumaanam api pramaa.nayet | atha na, tathaapy anumaanasaadhya.m siddham iti tasyaa eva 
[469,15] viplava.h sphu.tiibhavaty anumaanodayena, tathaa na vyaapakaanupalambhena svavitte.h, uktasaamarthyasya 
[469,16] vaktum a"sakte.h, svecchayaa tu pratipattaa svavedanavi.sayam api pak.siikuryaat, kevala.m pratyak.savi"se.sabaadhitatvaat 
[469,17] na saadhanaavadhaanam iti nyaaya.h | 
[469,18] tarhi vij~naptimaatrasiddhaav e.sa nyaaya.h, praag eva tu vyaapakaanupalambhodaye tatsaadhanam evaanavakaa"sam | 
[469,19] naivam, yadaiva niilasya ni.rsvabhaavataam pratijaaniite, tadaiva svavedanaadhyak.se.na 
[469,20] pratik.sepaad uktakrame.na | yady eva.m, prakaa"samaanataadisaadhanabandhyataaprasa"nga.h | etad api naasti, 
[469,21] vij~naptivyavahaaramaatropayogaat | nanu tathaapi paraprakaa"syataani.sedhena svaprakaa"sataa saadhyamaanaa 
[469,22] vij~naanavyavahaara.m saadhayet, na ca sarvathaa paravedyataabhaave ni.rsvabhaavatve vaa saadhyasaadhana.m naama 
[469,23] ki~ncit, tat katha.m vyavahaarasiddhir api? 
[469,24] tad ayuktam | sa.mv.rttau hi saadhyasaadhanaasthaa | tadaa ca dvayor api tattvayor asiddhi.h | 
[469,25] tatra ca yasya puro 'paropaadhiprakaa"siny api niile nijaabhisa.mskaarikaa 'vidyaabalaat paraprakaa"syataasa.m"saya.h, 
[469,26] tadbodhanaaya nyaayasaha.h saadhanopanyaasa.h | tadaa ca sa eva pratyak.sabaadhaadika.m 
[469,27] niruupayi.syati | tatpratipaadane ca jaate vij~naptivyavahaara iti | etaavataiva 
[470,1] vij~naanavaadino vyaapaarasamaapti.h | parasya tu pratyak.sabaadhaiva saadhanaavadhaana.m ni.sedhati | na 
[470,2] caanumaanaanudayam apek.sya pratyak.sav.rtti.h kvacid api | anumaana.m tadavi.saya eva sarvadaa prav.rttimad iti 
[470,3] tena saadhite iva baadhite 'pi naavakaa"sam aasaadayatiiti sthitam | 
[470,4] tasmaan na prameyabaadhayaa saa.mv.rtatvam aatmavedanasya | tathaitad api naa"sa"nkaniiyam, yadi 
[470,5] niila.m svavedanaat siddham, svavedanenaapi svavedanaantaraat seddhavyam ity anavasthaa, tasya 
[470,6] svaya.m siddhau niilasyaapi svavedanena ki.m kartavyam iti | tathaa hi niilasyaapi ki.m svavedanena 
[470,7] iti vedana.m vadata.h svayam eva vedanam astv ity abhimatam | ayam eva ca svasa.mvedanavaada ity a"svaaruu.dhanyaaya.h | 
[470,8] yadi tu bhinna.m tat syaat, tadaa naanavasthaam atikraameta, (107a) naapi 
[470,9] svavedanavaadaspar"sa iti | yadi tarhi na bhinna.m praj~naptisat, tasyaiva ca dharmamaatram etat, tadaa 
[470,10] tadbaadhane svayam eva na ta.tastham aasitu.m "saktam, tat katha.m pararak.sa.nak.samam? tad api yat 
[470,11] ki~ncit | 
[470,12] niilasyaapi prakaa"satva.m prakaa"sasyaapi niilataa | 
[470,13] dharmadharmivyavasthaana.m naikaatmaniyata.m matam || 
[470,14] abheda eva rak.saapi bhedo 'smin ni.sprayojana.h | 
[470,15] svarak.saanaantariiyaa hi pararak.saa bhaven na vaa || 
[470,16] yata eva svaya.m bhaati tata eva na baadhyate | 
[470,17] ity arthatattva.m kenaapi vyaahaare.na nivedyate || 
[470,18] yat punar yuktivaaditaabhimaanenocyate, svaatmani kaaritravirodhaat na svasa.mvedanam, na 
[470,19] hi tad evaa"ngulyagra.m tenaivaa"ngulyagre.na spar"sasya iti, tatraapi, 
[470,20] naa"ngulyagra.m tadagre.na sp.r"sya.m cen mas.r.naa.m katham | 
[470,21] svaya.m mas.r.nam etac ced virodha.h ki.m na samprati || 
[470,22] ki.m na dhiir bhaasate svaya.m vaa svayam eva mas.r.nam idam asti jaata.m veti pratiityaa 
[470,23] vaakyaarthaparyavasaanaad aayaata.h kaaritravirodha.h | tathaa ca svaya.m gacchati, svaya.m gaura ityaadiprera.naa"ngaraagajanitatvaadipratik.sepe.na 
[470,24] sarvathaa na vaktavyam eva.m vaadibhi.h, tatsannidhau vaa 
[470,25] pare.neti mahaan viplava.h | atha sakarmikaayaa.m kriyaayaa.m ekam eva karma kartaa ca nocitam, 
[470,26] j~naanaarthaa ca sakarmikaiva kriyaa niila.m vetti caitra iti | eva.m tarhi, 
[471,1] svaya.m prakaa"sate buddhir ityaadau tuu.s.niim aasyataam | 
[471,2] tata"s ca vedyata ityaadi yat karmakart.rvivak.sayaa parai.h prayujyate, tad asmaabhir bhaasate ity asminn evaarthe 
[471,3] sa.mketitam iti na ka"scid vi"se.sa.h | atha svayambhuurbhagavaan ityaadinaa prak.rtii"svaraadivyaapaaraniraa"sena 
[471,4] svahetor eva taad.rksvaruupotpattipratipaadanamaatram etat, na tu bhedad.r.s.ta.h 
[471,5] kriyaakaarakavyavahaaro 'tra mata ity ucyate, buddhir api tarhi svahetor eva prakaa"saruupotpannaa na 
[471,6] pare.na prakaa"siteti sa.mmatau ko vidve.sa.h? 
[471,7] iyam evaatmasa.mvittir asya yaa ja.taruupataa | 
[471,8] kriyaakaarakabhaavena na svasa.mvittir asya tu || 
[471,9] ity antara"sloka.h | 
[471,10] yat punar atroktam eva.mvaadino loka eva baadhako bhavi.syatiiti, tad anenaiva nirastam, 
[471,11] loke tathaavidhaayaa vivak.saayaa d.r.s.tatvaat | atha buddhivi.saye na d.r"syate, tatraapi prakaa"saruupavyavahaare 
[471,12] svaparaprakaa"savivak.saayaa d.r.s.tatvaad diipagha.tavat | kevala.m baahye dvayadar"sane 'pi 
[471,13] buddhiruupaadhikaare.na paraprakaa"syataayaa baadhanaat svaprakaa"sataiva vyavasthaapyate, na tu sarvathaa 
[471,14] vyavahaara evaiva.m naastiiti || 
[471,15] nanu 
[471,16] diipa.h prakaa"sata iti j~naatvaa j~naanena kathyate | 
[471,17] j~naana.m prakaa"sata iti keneda.m suh.rdocyate || 
[471,18] prakaa"saa (107b) vaaprakaa"saa vaa yadaa d.r.s.taa na kenacit | 
[471,19] bandhyaaduhit.rliileva kathyamaanaapi saa mudhaa || 
[471,20] iti cet? niravakaa"sam etat? idam eva hi niilaadi svaprakaa"sasvabhaava.m j~naanam iti 
[471,21] vyavasthaapitam, tat katha.m keneda.m suh.rdocyata ity ucyate? na svasa.mvedye 'rthe paropade"so 
[471,22] gariiyaan, ko 'nyathaa dharmii vyapakaanupalambhaade.h? pradiipe 'pi tarhi j~naanam eva katha.m 
[471,23] d.r.s.taanta.h? satyam, lokaapek.sayaa 'loka eva baadhako bhavi.syatiity apahastayitum | tad etad 
[471,24] yuktik.sii.nasya vi"sraamamaatramatraa.nam, anyathaa sarva"suunyataayaam eva ki.m baadhako loka.h? 
[471,25] sa.mv.rttyaa sarvasviikaaraad iti cet? tattvato na ki~ncid astiiti etad eva lokasya na k.sama.m, 
[472,1] sa.mv.rttyaa tu naastiiti yadi syaad astu | atha tattvato 'pi naastiiti kim asmaabhi.h saadhyate, 
[472,2] astinaastivyatikramasyaabhimatatvaad iti cet? na astini.sedha eva, na hi naastyartha.h | 
[472,3] na bhaavo yadi niilaader abhaava.h kena vaaryate | 
[472,4] naabhaava itivaade ca bhaava evaavati.s.thate || 
[472,5] parasparapariihaaravyavasthitimataa.m yata.h | 
[472,6] ekabaadho 'nyavidhaye naanicchaamaatrato 'nyathaa || 
[472,7] t.rtiiyo vaa prakaaro 'tra vaktavyo yadi vaanayo.h | 
[472,8] ekatraiva vyavasthaana.m dhiimataam naaparaa gati.h || 
[472,9] syaad etat, naasmaabhi.h kasyacid vidhi.h prati.sedho vaa saadhyate, sadasadubhayaanubhayavaadinaa.m 
[472,10] tu svaabhyupagamenaiva tattallak.sa.naanupapattir iti pratipaadyate | tatra yadi sallak.sa.naanupapattyaa 
[472,11] svayam eva praag api sattvaabhaava.h, tadaa kim asmaabhir apaniita.m kim api syaat? 
[472,12] yadaa caasallak.sa.naanupapattyaa praag apy asattvaabhaava.h, tadaa kim abhaavaabhaavena bhaavo naama 
[472,13] kasyacit kuta.h? yathaa hi 
[472,14] putrotpattivipattibhyaa.m kumaaryaa.h priitidiinate | 
[472,15] putrasa.mkalpata.h svapne jaagratas tu na vidyate || 
[472,16] na tasyaa.h saava"se.sa"sokavinodanaaya yadi tatprabandham.r.saatvam aasaadayati, tat ki.m 
[472,17] tena kasyacid vidhi.h putraadyabhaavasya, ni.sedho vaa putraadibhaavasya k.rta.h, putrodayani.sedhena 
[472,18] vaa abhaava.h kasyacit, mara.nani.sedhena vaa bhaavavidhi.h, svayamaadita.h putrasyaivaabhaavaat? 
[472,19] tadanuvaadamaatra.m tu jaagrata.h | evam aaryaanaaryayor uuhitavyam | etad eva caadi"saantatva.m prak.rtipari"suddhi"s 
[472,20] caagame giiyate iti | 
[472,21] atrocyate | kiid.r"sau vidhini.sedhau bhavataa parihriyete, utpaadanavinaa"salak.sa.nau 
[472,22] hastena g.rhiitvopanaayaapanayasvabhaavau vaa? yad vaa vivaadaaspadiibhuutasya kasyacit dharmasya 
[472,23] pramaa.nena saadhanalak.sa.no vidhir baadhanalak.sa.no vaa ni.sedha.h? tatra, 
[472,24] aadyapak.sadvaya.m taavad anyasyaapi na vidyate | 
[472,25] bhavataapi t.rtiiyas tu parihartu.m na "sakyate || 
[473,1] na hi bhagavata.h praamaa.nya.m sthitam eva praag apaniiyate, pa"scaad vetii"svaraadaav asad evopaniiyata 
[473,2] iti (108a) pare 'pi manyante | tathaa na dvaya.m sthitam evaapaniiyate, advaya.m vaa 
[473,3] sampraty upaniiyate, apare.na sthita eva svabhaavo 'nuudyate | yuktyaa ca kayaacit pratipaadyata 
[473,4] iti sarvasa.mmati.h | tac ca bhavato 'py astiiti ka evam atireka ukto bhavati? tad ayam eva 
[473,5] vidhini.sedhaprakramo yad idam astiida.m naastiiti pratipaadana.m, tac caayaata.m vacanavyaap.rtasya, 
[473,6] vi"se.sato jigii.sayaa paraartha"siilatayaa vaa vaade prav.rttasya | muukiibhuuya ti.s.thatas tu naaya.m 
[473,7] paryanuyoga iti syaat | svapnad.r.s.taanto 'pi sarvasaadhaara.na.h, yo hi vastudharma.h kenacid aadriyamaana.h 
[473,8] kenacin ni.sedhya.h, tasya siddhyaa tadgu.naaropaad vaa priiti.h, pare.na tadabhaavapratipaadane 
[473,9] vi.saada.h, tac cittavinodanodyatena caadita eva tathaa naastiity anuvaadamaatra.m 
[473,10] k.rtam iti tulyam | 
[473,11] tatra ya eva pratipaadanak.samas tasyaiva svaadhiina.h svapnad.r.s.taanta.h | tathaa caadvayavaade 
[473,12] 'pi yathaa svaakaaramaatra eva putra.m jaagara.nakaale phalitam aaropya har.saadis tathaa 
[473,13] jaagradda"saayaam api j~naanaakaaramaatra eva bahir aarope.neti na k.sati.h | tadubhayada"sayor api 
[473,14] nirvikalpapratibhaasa.h svaruupamaatraparyavasito 'pi vikalpenaabhuutaaropas tiraskriyata iti 
[473,15] uktam | sa ca svaruupa.m tirodhaaya pararuupam eva dar"sanena yojayati, yata eva.m bhavati putro 'dya 
[473,16] svapne mayaa d.r.s.ta iti, ki~ncid vimar"se hi na putradar"sana.m naama, j~naanamaatra.m mama tathodapaadiiti | 
[473,17] tatas tadvyavasaayaapek.sayaa saa putra.m jaata.m ca m.rta.m ca pa"syatiityaadyabhidhaanam, tattvatas tu kva 
[473,18] putradar"sanam anaadivaasanaava"saat tadabhinive"saprasavayogyavi"si.s.taakaaraj~naanamaatrodayaad 
[473,19] anyatra? kevala.m kim atra vastutattvam iti, 
[473,20] vicaaravyasana.m yasya hastaamar"sena tasya kim | 
[473,21] priityaabhiyoga.h kriyataa.m kiirtivaartikabhaa.syayo.h ||  
[473,22] "sraddhaava"satve 'pi vara.m yuvaraajanayaa"sraya.h | 
[473,23] aaryanaagaarjunaadiinaam api yatra vyavasthiti.h || 
[473,24] iti pratipaadayi.syate | aagamapaa.thaa.h punar avicaaracaturasya pu.nyamaatraprasavahetava eva | 
[473,25] vicaaraprakrame ca bhaavaabhaavayor ekani.sedhaabhidhaayino dvitiiyasviikaara.h saamarthyaad aayaata 
[473,26] iti naanicchaamaatre.na traatu.m "sakyam | tathaa hi svapne na putro naamaasiid iti putraabhaavo 
[474,1] vihita eva bhaava"s ca ni.siddha.h, tat katha.m jaagrataa na vidhir na prati.sedha.h kriyate? aaryasya 
[474,2] tu na tathaa dar"sanam ity api tadaakaaradar"sanapratyaniikaakaaraj~naanodaya eva, na sarvathaa sa.mvittivilopa 
[474,3] ity aastaa.m taavat | 
[474,4] atha bhaavaabhaavavikalpani.sedho vivak.sita.h, sarvathaa na pratibhaasamaatralopa.h, 
[474,5] tad etad i.s.tam eva, vikalpasya prak.rtibhraantatvaat | atha vicaaraak.samataiva "suunyataartha.h, tadaa 
[474,6] vicaaro naama sa.mv.rtyaa"sraya.h (108b), tatra ca niyamena pramaa.naavataare na svasa.mvittim antare.na 
[474,7] pratyak.saantaram anumaana.m vaa, svaruupasattayaiva viyogaprasa"ngaat | naapi dharmidharmaadipratipattir iti 
[474,8] sa.mv.rttau niyatasvaakaaraayaa.h svasa.mvida.h prameyapramaa.naantaravad baadhaanupapatte.h sthiter eveti na 
[474,9] saa.mv.rtatvavi"se.sa.naavakaa"sa.h | 
[474,10] yathaa yathaarthaa"s cintyante vivicyante tathaa tathaa | 
[474,11] svaya.m tu vitti"s chaayeva dhaavato duratikramaa || 
[474,12] tata"s ca svasa.mviditaruupasya kiid.r"sii vicaaraak.samataa? kiyanto hi vicaaraa.h 
[474,13] pravartanaam, na tu niilaprakaa"sasya prakaa"sataa niilataa vaa atipaatamaatram, naapy aprakaa"sadharmaantara.m 
[474,14] paricayavi.saya.h | ya eva ca, 
[474,15] svaruupamaatraanubhava.h kalpitaanaa.m paraabhava.h | 
[474,16] sa eva, 
[474,17] tata"s ca samataa j~neyaa nopalambhopalambhayo.h || (MV I 8) 
[474,18] iti nyaaya.h | 
[474,19] tad etad aadi"saantatva.m prak.rtyaa ca vi"suddhataa | 
[474,20] vaimalyapari"suddhis tu sarvaasatkalpanaak.saya.h || 
[474,21] ity uktam eva | yad apiida.m tadabhyupagamenaiva tallak.sa.naanupapattir iti, taavataapi naanubhavasvabhaavaparibhava.h | yata.h, 
[474,22] bhautakalpitakalpaanaa.m lak.sa.naanaa.m k.sataav api | 
[474,23] sarvopaadhiviviktasya vasturuupasya na k.sati.h || (the same verse is also quoted in ATV p,530)
[475,1] raajadvaari dviradam avalokya, 
[475,2] dantena muulaadakam andhakaara.m 
[475,3] prasraavato niiradapotam aaha | 
[475,4] ka"scic catustambhakama.t.tamaasya.m 
[475,5] dvaara.m bali.m pi.n.danibhaatpurii.saat || 
[475,6] raajadvaare "sma"saane vaa yas ti.s.thati sa baandhava.h | 
[475,7] iti gaa.thasm.rter anyo bhauto baandhavam eva tam || 
[475,8] tato bhautair iva parai.h kalpitaany eva svaruupaa.ni vigalantu para.rprakaa"sina.h kim 
[475,9] aayaata.m baadhaayaa.h? tata.h, 
[475,10] yady e.sa eva siddhaanto na vi"se.sas tadaavayo.h | 
[475,11] baadhe tu sarvathaa 'bhaava.h katha.m lokaad abaadhanam || 
[475,12] yadi lokaanurak.saapi dhiiruupe naastitocyataam | 
[475,13] tattvena sarvathaa naastiity udvega.h ki.m na ga.nyate || 
[475,14] tasmaal loka udviijataa.m maa vaa puru.saarthopayogitattvaakhyaana.m katha.m parihartu.m "sakyam 
[475,15] iti yadi svayam aa"saya.h para.h kim aliikam aakuliikriyate? ko hi saduttare 'pi bhavataa.m 
[475,16] "saktipratibandha.m "sraddhadhiita? asti ca loke 'pi svaprakaa"savyavahaara iti kva lokabaadhaapi? 
[475,17] buddher evaadhikaare saak.saat na d.r.s.ta iti kim anena? svaprakaa"sam api vastv asti na ca kaaritravirodha 
[475,18] iti saamaanyaa"sraye.naiva d.r.s.taantasya k.rtatvaat | api ca, 
[475,19] sphuraty etaad.r"so buddhir mametyaadimatir na kim | 
[475,20] mama svaanubhava"s caatra sa.mkalpe tvadgu.nasp.r"si || 
[475,21] tasmaad alam anena baalajanopalaapanena || 
[475,22] yad api smara.naad anubhavasiddhim aa"sa"nkyaartha eva smara.nam anubhava"s ca j~naana ity ucyate, 
[475,24] tatraapy arthaakaaraj~naanam eva, tac ca svaya.m sphuritam anusmaryata iti na k.sati.h | arthe ca smara.nam iti 
[475,24] na taavad ananubhuute bhavitum (109a) iti, atiprasa"ngaat | anubhuuta"s caartho 'nubhavaananubhave 
[475,25] iti katha.m pratiitam atra h.rdayena? 
[476,1] asa.mvittau vitter na khalu tadupaadhivyavah.rti.h 
[476,2] pratiitaav anyena prasabham anavasthaa prasarati | 
[476,3] anenaivaapaaste 'py anumitimate li"ngaviraho 
[476,4] na caad.r.s.ta.m li"nga.m tadadhigatisiddhau ca vimati.h || 
[476,5] ity antara"sloka.h || 
[476,6] katha.m tarhiida.mtayaa na nirdi"syate j~naanam anubhuuyamaanam? nanu nirdi.s.tam eva, 
[476,7] anta.h "saataadivi.saya.m bahi.h "siitaadigocaram | 
[476,8] vedana.m tattadaakaaram naanyo 'py asti tata.h para.h || 
[476,9] sphurattaa naama dharmo 'ya.m pratyaatma.m durapahnava.h | 
[476,10] iti saa yogyataa maanam aatmaa meya.h phala.m svavit || 
[476,11] tato niraakaarapak.se syaad eva do.sa.h, saakaarapak.se tu "sa"nkaapi naasti | saakaarapak.sa 
[476,12] eva tu "saantidevapaadaanaam abhimata.h | yad aahu.h, 
[476,13] yathaa d.r.s.ta.m "sruta.m j~naata.m naiveha prati.sidhyate | 
[476,14] saty ata.h kalpanaa tv atra du.hkhahetur nivaaryate || (BA 9,26) 
[476,15] iti | atra hi satyatas tattvato d.r.s.taadir na ni.sidhyata iti d.r.s.taadikarmanirde"saat prakaa"samaano 
[476,16] niilakomalaadir a"sakyanihnava ity ukta.m bhavati | 
[476,17] kasya tarhi nairaatmyam ity aaha, kalpanaivaabhuutaanaa.m graahyagraahakahetuphalaadiinaam ity arthaat 
[476,18] kalpanaa "sabdaad eva | ad.r.s.te hi kalpanaa | ad.r.s.ta.m caad.r.s.tatvaad eva na sambhavati tattvata iti 
[476,19] atraapi sambadhyate | tena ni.rsvabhaavaa.h sarvadharmaa ityaadivacane 'pi tattvata.h kalpitaruupani.sedha 
[476,20] eveti bhaava.h | kimartha.m punar abhuutavikalpavaara.nam? du.hkhasya hetutvaat | sa eva hi 
[476,21] prav.rttiniv.rttyaadilak.sa.na.m sa.msaaram aak.sipati, tam antare.na tadaakaarodayamaatrasya tatraaki~ncitkaratvaad 
[476,22] iti | yat tu satyata iti satyatvena yaa kalpaneti yojayanti, tatraapi yadi 
[476,23] satyatve 'pi satyam idam iti vikalpavaara.na.m, parini.spattau ko do.sa.h? 
[476,24] atha sampraty api satyaadhimok.savaara.namok.savaara.nam asattvaad ity artha.h, tadaa d.r.s.taadi na prati.sidhyata 
[476,25] iti vyaahatam, asatya.m caapaadyate d.r.s.taadi na ca prati.sidhyata iti, asatyataapaadanasyaiva 
[477,1] prati.sedhaarthatvaat | atha na prati.sidhyate sa.mv.rttyaa, tattvatas tu vaara.nam | tad api naak.saraaruu.dham | 
[477,2] satyata.h"sabdo 'nyathaayojita.h kalpanaavi"se.sa.natvena, na ca tadaa kalpanaa"sabda.h 
[477,3] sa"ngata.h d.r.s.taader evaikasya sa.mv.rtiparamaarthaapek.sayaa vidhini.sedhavi.sayatayaa abhimatatvaat | 
[477,4] tathaa hi, 
[477,5] yathaa d.r.s.ta.m "sruta.m j~naata.m naiveha prati.sidhyate | 
[477,6] sa.mv.rttyaa tattvatas tv etad du.hkhahetur nivaaryate || 
[477,7] iti vaktum ucitam | tad atra "sabdata.h "sabdasya punar aav.rtti.h, sa.mv.rti"sabdasyaadhyaahaara.h, 
[477,8] kalpanaa"sabdasyaanyaarthateti kim ak.saraa.ni kila"syante (109b) mahataam? vyaktam etat .sa.tindriyavij~naanagocaraabhimataa 
[477,9] aakaaraa na ni.sidhyante svasa.mviditatvaat, kalpitasyaiva tu 
[477,10] ni.sedha iti | katha.m tarhi svasa.mvedanani.sedha e.saam? yathaa bhagavata.h | bhagavata eva katham? 
[477,11] bhinnavi.sayaprati.sedhaat | ekatraapi citraakaare graahyagraahakabhaava.h suuk.sme 'pi saak.saad iti 
[477,12] kriyaakaarakabhaavaabhipraaye.na | na caaya.m naa"sa"nkaayaa vi.saya.h sarvathaa parihaarayatnasya veti 
[477,13] mantavyam | tathaa hi kasyacit, 
[477,14] ekatraapi yathaa bhaave kaaryakaara.nakalpanam | 
[477,15] ekatraiva tathaa j~naane graahyagraahakadhiir bhavet || 
[477,16] yathaa bhagavata.h, 
[477,17] sa caayam a"nkuro na svaya.mk.rta iti | 
[477,18] aaryanaagaarjunapaadaanaa.m vaa, 
[477,19] na svato naapi parata.h (MK I 1) 
[477,21] ityaadinaa ni.sedhayatna.h, tathaa 
[477,22] vibhu.m citta.m na pa"syati (***) 
[477,24] ityaadi | yuktam etat | ni.rsiimaa ca samaaropa.h saa.msaarikasya skandhaa evaatmetyaadivat 
[477,25] kaaru.nike.na tasyaapy anupek.sa.niiyatvaat, graahyagraahakaaropasya ca pradhaanado.satvaat | 
[478,1] kriyaakaarakabhaavena ni.sedhas tena yujyate | 
[478,2] svasa.mviditaruupasya samutpaadas tu "sasyate || 
[478,3] yathoktam aaryasandhinirmocane, na hi maitreya, tatra ka"scid dharma.m pratyavek.sate, api tu tathaa 
[478,4] samutpanna.m tac citta.m yat tathaa khyaatiiti | cittam arthaabhaasa.m pravartata ity api svasa.mvedanam eva 
[478,5] nivedayati, vedyavedakayo.h ekiikara.naat | tathaa niilaj~naanasama"ngii puru.so niila.m jaanaatiiti, 
[478,6] ager gatyarthatayaa j~naanaarthatvaat | niilaj~naanasa.mvedii sann ity anena, 
[478,7] apratyak.sopalambhasya naarthad.r.s.ti.h prasidhyati | (PVin I 55cd) 
[478,9] iti vyaktam uktam | tadvediity eva niilavediiti yaavat | 
[478,10] Uttaratantre ca, 
[478,11] pratyaatmavedyo dharma.h (UT 10) 
[478,13] ity evaak.saram | na caabhuutaparikalpo 'stiiti bruvata.h svasa.mvedanaad anyac chara.nam | tasmaan na 
[478,14] yuktyaagamaabhyaa.m svabodhasiddhau pratibandha.h || 
[478,15] astu naama svasa.mvitti.h svam aliika.m tu budhyataam | 
[478,16] maanayor na virodha"s ca k.sa.naniilek.sa.ne yathaa || 
[478,17] anumaanasiddhavyaav.rttyantaravi"si.s.tasya pratyak.se.na saak.saatkaare pramaa.nayor api na virodha.h, 
[478,18] k.sa.nikavad aliikatve 'pi ni"scayapratyayaanudayaad | vi.sayabheda"s ca vyakta.h | tad api yat ki~ncit | 
[478,19] niilasattaagraahi.no hi pratyak.sasya k.sa.nabha"ngasaadhana.m sattaavi"se.sasaadhanam eveti na virodha.h | sattaabaadhana.m 
[478,20] tu prameyatva.m kuurmaromavad iti viruddham eva, baadhyate caadhyak.se.na tathaa vyaapakaanupalambho 'pi | 
[478,21] tathaa hi, 
[478,22] aliikam aatmaanam avaiti ko 'rtho 
[478,23] satsvabhaava.h (hyasatsvabhaava.r) sphuratiiti yo 'rtha.h | 
[478,24] sphurattvam evaasya ca sattvam ukta.m 
[478,25] katha.m ni.sedha"s ca vidhi"s ca tasya ||
[479,1] etena pratiityotpannatvam api pratibimbavan ni.rsvabhaavataayaa.m svabhaavahetvabhimatam 
[479,2] apaastam (110a) | api ca, 
[479,3] pratiityotpannaa naama kaaryataamaatram ucyate | 
[479,4] saa ca nityaviruddheti nityataam eva baadhataam || 
[479,5] atha, 
[479,6] ak.rtrima.h svabhaavo hi nirapek.sa.h paratra ca | 
[479,7] ity abhipraayatas taad.rksvabhaavasyaiva baadhanam || 
[479,8] yena tarhiid.r"sa.m yatra ruupam aaropi vastuni | 
[479,9] tasyaiva baadho nirbaadha.h k.sa.nabha"ngavyavasthita.h || 
[479,10] eva.m hi sautraantika eva maadhyamika.h prasakta iti mahatpauru.sam | 
[479,11] yatra caak.rtrima.m ruupa.m vyomaadaav abhyupeyate | 
[479,12] na pratiityodayas tatra pramaasiddha.h katha~ncana || 
[479,13] iipsitaarthakriyaasaktaa upalabdhaa gha.taadaya.h | 
[479,14] na santy aatmaadaya.h santi vyatyayeneti kaapi dhii.h || 
[479,15] anupalambhaad eva na te santiiti cet? upalambhas tarhi sattaasaadhana iti katham 
[479,16] asanta.h "sailaadaya.h? nopalabdhir anupalabdhir vaa sattaasaadnahiiti cet? etad eva parasamuttara.m 
[479,17] ki.m pratiityodpaadane? asattaasaadhanam aneneti cet? sarvathaa sarvadaa sattaayaa asiddhe.h 
[479,18] asattaa siddhaiva | naanupalambho madiiyo 'yam asattaahetu.h, ki.m tu pare.naiva tathaabhyupagatatvaat 
[479,19] upanyasyate | tan nopalabdhe.h sattaasiddhir iti cet? naatmaadivaadinaanupalambhamaatre.naabhaava 
[479,20] i.s.ta.h, tad anyene.s.tatve 'pi na tasya svopagamena do.sa ukto bhavati, tata"s ca svatantra evaayam 
[479,21] anupalambho hetu.h kartavya.h || 
[479,22] sattaa saadhur na sa.mvittir asa.mvittis tu baadhanii | 
[479,23] vi"se.sa.naanapek.saa ca sety ayogaparamparaa || 
[479,24] na ca kaaryataani.rsvabhaavatayor viparyaye baadhaka.m pratibandhasaadhaka.m ki~ncid asti, na 
[479,25] ca kvacid ubhayadar"sanamaatre.na vyaaptisiddhi.h, naapi pratibimbe svaabhimatani.rsvabhaavataa
[480,1] sambhava.h, pratibhaasasyaa"sakyani.sedhatvaat, prasaadhya saadhya.m saadhya"suunyataaparihaare saadhanaantaraabhaavaad 
[480,2] anavasthaa, adhyavasitani.sedhopadar"sane ca tenaiva vyaapti.h pratibhaasinaam iti 
[480,3] siddhasaadhanam, na ca kvacit hetuphalabhaava.h pramaa.nasiddha iti saadhana"suunyataa ca 
[480,4] d.r.s.taantasya | atha pak.sadharmasya hetor lokaa"srayaat siddhir iti cet? lokaa"srayaat tarhi 
[480,5] "suunyataayai jalaa~njalirdeya.h | na hiidam arddhajaratiiya.m labhya.m saadhane lokaa"srayo na saadhye 
[480,6] iti | 
[480,7] pratibimbe lokaa"sraye.naapi "suunyataa d.r.s.teti cet? bimbe tarhi viparyayadar"sanaan na 
[480,8] saadhanam | na ca pramaa.napratik.siptasya pak.siikara.nam iti nyaaya.h | viparyayaadar"sane dar"sanaabhimaana 
[480,9] iti cet? pratibimbe 'pi ni.rsvabhaavatvaadar"sane dar"sanaabhimaano bhavata.h kevala.m 
[480,10] loka.h pramaa.nam aa"srita.h, bimbe viparyaye pramaa.nam api loka eva bimbe caapramaa.niibhavan 
[480,11] pratibimbe 'pi (110b) katha.m pramaa.na.m syaat? pratibimbe sa.mvaadaabhaava eva pramaa.nam iti 
[480,12] cet? yatra tarhi sa.mvaadasa.mvaasas tatra durvaara.h "suunyataaviraha.h k.smaaruhaadau | sa.mvaadaabhimaanamaatram 
[480,13] iti cet? vaktavyas tarhi sa.mvaado 'rtho yathaa prasiddhaad anya.h, yata.h pratibimbe 
[480,14] tadabhaava.h pratiiyate | 
[480,15] pramaa.naniruupa.naasahatva.m mahiidharaadaav asa.mvaada iti cet? kena puna.h pramaa.nena 
[480,16] bhavaan niruupa.nam anusaratiiti prakrame pratyak.saanumaanopamaana"sabdaani taditaraa.ni vaabhidadhiita, 
[480,17] na tv ekasyaapi svasa.mvedanam antare.na siddhir iti mahaantamaayaa samaavi"set | tata.h 
[480,18] pramaa.naantaratiraskaare 'pi svasa.mvedanaad eva siddha.h sindhubhuudharaade.h | yadi ca kvacit 
[480,19] pramaa.naniruupa.nena sa.mvaadopalambhas tadaa tadabhaavaan nivarteta, na ca tad asti | punar api 
[480,20] paracara.naparicara.nam eva "sara.nam iti ka e.sa nyaaya.h, prasa"ngamaatre.na tadupagamaapek.saayaa.h 
[480,21] k.samatvaat? na ca sarvadaa prasa"nga eva | viparyayaartham eva hi prasa"ngasa"ngama.h, na ca kadaacid 
[480,22] asvaatantrye.na hetor upanyaasa e.saa.m k.sama.h | k.samaayaa.m vaa saa.mv.rta.m taattvika.m vaa pramaa.nam 
[480,23] aa"sraya.niiyam iti na bhuudharaade.h siddhapratibandha.h | anyasya tu vij~naptimaatravyavahaara eva 
[480,24] adhiko na tu pratibhaasamaanaruupasiddhipratibandha.h | yadi ca niruupa.naak.samatva.m k.smaadharaade.h 
[480,25] asa.mvaada.h, tad eva tarhi ni.rsvabhaavatvam iti ki.m pratiityotpaadena? 
[480,26] ki.m ca, "saktinaantariiyaka.h pratiityasamutpaada.h, "saktir eva ca sattvam iti ni.rsvabhaavatvasaadhane 
[480,27] virodha"s ca do.sa.h | atha "suunyebhya eva dharmebhya.h "suunyaa dharmaa.h prajaayanta 
[481,1] iti na do.sa.h, tat kim idaanii.m siddhaantapaa.thamaatre.na do.saparihaara.h? eva.m hy atiprasa"nga.h 
[481,2] syaat | 
[481,3] yasmaad eva hi yaj janma "sakta.m tatra tad eva tat | 
[481,4] "sakte 'pi ni.rsvabhaavatvakalpanaa kvopayoginii || 
[481,5] anyasya tu puurvaaparaviraha eva tatkalpanaapratighaatahetur ity anavadyam | ki.m ca, 
[481,6] sarvapratiitimuulatvaad dhanmo hetuphalasthitim | 
[481,7] "suunyataakaa"nk.si.no yatnaad vipariitas tv aya.m vidhi.h || 
[481,8] tad ayam ahetur eva ni.rsvabhaavatve pratiityotpaado naama || 
[481,9] atha pratiityotpaada eva ni.rsvabhaavatva.m vyavahaaramaatrasaadhana.m tu kadaacit, 
[481,10] tadaapi kaaryataamaatra.m "suunyatvam ukta.m bhavatiity adharasthitipaata eva | samayamaatra.m vaa kurvato 
[481,11] na ka"scit paripanthiiti kim anena? svayam eva vaa k.rtrime svabhaavatvam avakalpya tadabhaavena 
[481,12] svabhaavahaani.m bruvata.h "s.r"nge.naapi tura"ngataam avakalpya (111a) tadabhaavena na tura"nga ity api 
[481,13] pratyeyam | katha.m tarhi, 
[481,14] ya.h pratiityasamutpaada.h "suunyataa saiva te mataa | 
[481,15] (Dra,a,a,aa, p,153; this abbreviation is not explained in JNA) 
[481,16] ityaadika.m sa"ngasyate | adharasthityapek.sayaa taavataa"ngena "suunyataavataaram abhipretya tad etaad.r"saani 
[481,17] saadhanaany api kvacin na prak.rtavaadiny upayogabhaa~nji bhavanti | vyaapakaanupalambhavad vaa 
[481,18] svasa.mvedanapratyak.saapo.thapauru.saa.ni naa"nganiruupa.naayaatam iti sthitam | tato ni.rsvabhaavatayaa na 
[481,18] katha~ncid api svasa.mvedanasiddhir iti nirastam, tatsaadhanapramaa.naanavakaa"saat, pratyak.se.na 
[481,20] pratibandhaadyabhaavaac ca, saadhanavinaak.rtaayaa.m siddhaav atiprasa"ngaat | svaprakaa"sini tu 
[481,21] naanyaapek.sitatathaasiddhir eva svasa.mvedanasthiti.h | 
[481,22] yad apy ucyate, na caapi ja.dasvabhaavataa madhyamaka.m vaadina.m prati kasyacit siddhaa, 
[481,23] yena tadvyaav.rttam aja.ta.m svasa.mvedana.m syaad iti | tad api gaatraabhre.tamaatra.m na traa.naaya | 
tathaa hi, 
[481,24] yogaacaarasya naaj~naanam naa"suunyaa madhyamaa vida.h | 
[481,25] tathaapi j~naana"suunyaadivyavahaaro na baadhyate ||
[482,1] yadi sarvathaa naastiiti tadvyaav.rttinibandhanadhvanini.sedha.h, hanta ! aadita.h prabh.rti 
[482,2] k.sa.nikaniraatmaanii"svarak.rtaaprak.rtimayaadi"sabdonmuulanaad avyavahaara evaayaata.h | 
[482,3]	na~no nirvi.sayasyaasti na prayoga iti bruvan | 
[482,4]	paribhuuta.h svavaacaiva para.m vaa bodhayet katham || 
[482,5] antara"sloka.h || 
[482,6] tadaastaa.m taavad atigh.r.naakaram etaad.r"sam | tasmaan na svasa.mvedane duu.sa.naka.nasyaapi sambhava.h | 
[482,7] tata.h saa.mv.rtatvavi"se.sa.nam apaniiya svasa.mvedanam asty eveti vyavasthaanam anapeta.m nyaayaad yad yadyaapi 
[482,8] naabhinive"saave"sa maanasam iti, 
[482,9] svayam api yadi bodhe baadhakasya prav.rttis 
[482,10] tadupanatavi"se.se kiid.r"sii nirv.rtir va.h | 
[482,11] atha katham api tatraapattita.h ki.m na saak.saad 
[482,12] anubhuvi tadabaadhaa vodhibhitti.h svavitti.h || 
[482,13] parabodhas tu tattvato 'sann api abhimaanamaatrasiddhau yady anumaanaantare.na baadhyate baadhyataam, 
[482,14] svaruupaparyavasaayi tu tadaa pratyak.sa.m svarak.saayaa.m na k.samam iti na k.samam eveti | 
[482,15] sakala iha vicaara.h sa.mv.rtaav eva yukta.h 
[482,16] kvacid anubhavabaadho na k.sama.h sa.mv.rtau ca | 
[482,17] na ca param anubhuuta.m kvaapi tadbodhabaadhe 
[482,18] kalir iva kalinaaya.m hanyataam astu "saanti.h || 
[482,19] iti mahaapa.n.ditaj~naana"sriimitraviracitaayaa.m saakaarasiddhau 
[482,20] svasa.mvedanaparicchedah pa~ncama.h ||