dvitiiya.h pariccheda.h

[387] yadi tarhi niraakaarasya cetaso 'sattva.m tattvata iti sa.mkle"savyavadaanavyavasthaavilopa.h, upapluto hy aakaarakalaapo 'tasmi.ms tadgrahaad bhraantir eva sa.msaaras tatprabhavavaasanaasa"nghaatasamudghaate copapalavavigamaad anaabhaasamamala.m prakaa"samaatram (79b) ava"si.syamaa.na.m nirvaa.nam iti na k.sati.h | anyathaa tu

saakaarabuddher baadhaayaa.m vyavadaanam asa"ngatam |
abaadhaayaa.m tu sa.mkle"savyavasthaadausthyam aagatam || (=RNA 1,29)

tathaa hi sattvair eva prakaa"sair avipariitasvaruupasa.mvedanaat bhraanter atyantam abhaava.h syaat | tata"s ca sarvasattvaa.h sadaiva muktaa.h sadaiva samyaksambuddhaa bhaveyu.h | vikalpikaa buddhir bhraanti.h, svapratibhaase 'narthe arthaadhyavaasyaad iti cet? | katham avasiiyamaanas tayaa so 'rtho na prakaa"sate | prakaa"syamaane vaa katham asau tasyaa.m na prakaa"sate | atha prakaa"sata eva, tadaa arthasya taadaatmyaprasa"nga.h | asati caarthe saa na syaat | abhuun maandhaataa, bhavi.syati "sa"nkho 'sty aatmaa, nitya.h "sabda.h iti sarvaatmanaa ca ni"scaya.h syaat | gaur iti spa.s.tena ca svena lak.sa.nena prakaa"seta | svalak.sa.ne ca sa.mketaayogaad vikalpikaiva saa buddhir na syaat |
tasmaad a"se.sagovyaktisaadhaara.nena gotvena gobuddhir aliikena saabhilaapena viplavaat prakhyaatiiti tathaa prakaa"sanam asyaa gavaarthaavasaaya ity e.s.tavyam | eva.m hy ete do.saa na syu.h, apratibhaasamaanasyaapi svalak.sa.nasya bhrantyavasaayaat | yathaa caaliikasya gotvasya gobuddhau prakaa"sas taadaatmya.m ca, tadvyatirekaad vastutvam anaaropitatva.m vaa, tathaa niilaadiprakaa"se niilaadiinaam aliikaanaa.m prakaa"sasiddhyaiva taadaatmyasiddhi.h, naanaaruupani.s.thayor aliikatvaanaliikatvayor ekatraapi vastuny avirodhaat | yadi ca vastutve 'naaropitatve saa saadhye taadaatmyamaatra.m hetus tadaa gotvaadibhir anekaanta.h | athaanaaropita.m taadaatmya.m hetus tad asiddham iti | atraabhidhiiyate,

atasmi.ms tadgraho naama bhrama"s cet sarvasammata.h |
aliike 'pi tadaakaare satyavan na sama~njasa.h ||

[388] mariicaav ajale jalagraho bhrama iti loke, "saastre ca svapratibhaase 'narthe 'rthaadhyavasaayena prav.rtter bhraantam anumaanam ityaadi bahudhaabhidhaanaat | atasmi.ms tadgraho naama bhraantir viditaa | tasyaa yadi saakaaranaye 'nupapattir aliikaakaara eva katham upapattir iti cintyataam | j~naana.m hi kenacid aakaare.na satyena vaaliikena vopajaata.m naama, baahyaaropas tu tadaakaare tatk.rto 'nyak.rto vaa syaat, tatk.rtatvena taavat tatkaala eva vyaapaaraantaram anubhuuyata iti kutas tadaaropa.h | kaalaantare ca svayam evaasan kasya vyaapaara.h syaat |
dvitiiyapak.se j~naanaantaram api naakaaroparaagasa"nginiim utpattim antare.na vyaapaaraantare.na kvacit ki~ncitkara.m naama | tad etad arvaaciina.m praaciinaj~naanaakaaragocariikara.ne 'pi na baahyaaropavyaapaaram apara.m sp.r"sati tadaakaarale"saanukaaram apahaaya, "sabdaakaarasyaapi svaruupe 'ntargatatvaat | yadi ca vyaapaaraantaram api sambhaved baahyaaropaaya, naakaaram, anumaane 'pi saadhanam abhidadhyaat | adhigataye tatsaadhana.m naaropaayeti cet, na, svaruupanirbhaasasya anumaane (80a) pratik.sepaad aaropa evaasau | aaropa iti asatyavi.saya iti cet | nanu ruupaadhigatir eva tarhi vahner anumaanasiddhasya syaat | tasmaad aaropo 'vasaayo 'bhimaanam ity anarthaantaram etat | sa.mvaadetaraabhyaa.m tu vi"se.sa.h, yato na vikalpamaatra.m pramaa.nam iti syaat |
tasmaan naakaaraad anyo j~naanasya vyaapaara.h, aaropyamaanaa"s caasaav artho baahyas tatra buddhau yadi svaruupe.na parisphurati satyapratiitir evaasau ka aaropaartha.h | sphura.ne ca dvitiiyaakaaravedanaprasa"nga.h | tadaakaarasphura.nam eva tasya sphura.nam iti cet, na, tasyaaropavi.sayatvaat | na hi mariicivisphura.nam eva jalasphura.nam, tena sahaikiikara.naad iti cet | ko 'yam ekiikara.naartha.h | yady ekataapattau prayojakatvam, tadaaropyaaropavi.sayayo.h kadaacid ekiibhaavaabhaavaad asambhavam eva | na hi "sa"savi.saa.ne kaara.na.m ki~ncit | na ca puurvam anekam ekataam etiiti k.sa.nikavaadina.h saampratam | arthaantarotpattimaatra.m tu syaat, na ca tad apy upalabdhigocara.h anyatraaropavi.sayaat | na ca taavataapy arthasya ki~ncid iti kutas tasyaaropa.h | athaikapratiiti.h ekiikara.nam | tathaapi na dvayo.h, aaropyaanubhavaabhaavaat | na ca dvayo.h pratiitir ity evaaropa.h, niilapiitavat, aaropyabodhagandhaabhaavaac caikatvena pratiitir ity api nirasaniiyam | yadi hi baahya.m pratibhaaseta, ekatvenaanekatvena vaa sataasataa vaa pratiitir iti yuktam |
sarvaakaaratatsvaruupatiraskaare.na saa pratiitir ity ekapratiitir iti cet | tatsvaruupatiraskaare tarhi tadapratibhaasanam eva | kasyacid a.m"sasya pratibhaasanaad iti cet? na, nira.m"satvaad vastuna.h sarvaatmanaa pratibhaaso 'pratibhaaso veti "saastram evaatra paramate vistare.na 

[389] adhyavasaayaad iti cet | so 'pi vikalpaaparanaamaa svaakaaram antare.na vaartaam api baahyasya na jaanaatiiti uktapraayam | athaabhedena pratiiti.h | adyaapi paryudaasapak.se aikyapratiitir evoktaa bhavati pratyuktaa ca | bhedena pratiitini.sedhamaatre 'pi na baahyasya pratiitir ukteti kutas tadaaropa.h | bhedena neti ca niruupayogam, abhedenaikyena pratiitivyavasthaavirahaat, aaropavi.sayamaatrapratiite"s caapahnotum a"sakyatvaat | tanmaatraanuvaadinaa na ka"scid vi"se.sa ukto bhavati |
tasmaad yaavac cintyate taavad aaropyaspar"saabhaavan naaropo naama | yathaa katha~ncit tatpratibhaasaparibhaa.sayaa ca tadaarope.na bhramavyavasthaayaam aliika iva satye 'py aakaare uparodha.h, na tu taavataa taattvikatvam ukta.m bhavati | eva.m tarhi tasya svaruupanirbhaase 'pi sutaraam na bhrama iti katha.m bhraantisthiti.h | na katha~ncit, yadi vicaare aadara.h | avicaararama.niiyam aabaalasiddha.m vyavahaaram upaadaaya pudgalaadivaadaaropam api vyavaharaama.h | vicaaryamaa.nas tu vi"siiryata eva ||

aatmaa yathaa yathaa baahya.m yathaa sa.mvaadata.h pramaa |
tathaanekaviparyaasau vyavahaaraparaaya.nau ||

tatra yaavad avicaaras taavat sa.msaaro yaavac ca svaruupaparicchedani.s.thaa taavan nirvaa.nam |

parij~naana.m bhavasyaiva nirvaa.nam iti kathyate |

iti nyaaya.h | katha.m tarhi bhavaparij~naanam, katha.m vaa tattvato 'sato bhramaat prav.rttyaadir iti vak.syaama.h | yathaa tu niraakaaravaadii tattvato bhramavyavasthaam upasthaapayati tathaa pratiima.h taavat | tasyaapi tarhi paraaroparuupaa bhraantir maa bhuut | aliikaakaarayoga eva bhraanti.h tatk.sepa.h k.sema"s ceti kim ayuktam | prathamamideva(?) taavat yalloka"saastrayor atikrama.h, rajjau hi jana.h sarpaaropaad bhrama.m vyavaharati, na tu j~naana.m kenacid aakaare.na jana.m sp.r"sati | sa ca sarpaaropo niruupyamaa.na.h kiyatii.m ko.timaa.tiikata iti nodyama.h, naapi paryantanayana"saktir itarasya | tallak.sa.naa.m taavad bhraantimaya.m vyavaharatiiti siddham |
"saastre 'pi svapratibhaase 'rthaadhyavasaayena prav.rttir bhraantir ucyate | na tu svapratibhaaso 'narthaka ity eva | tathaa d.r"syavikalpayor ekiikara.naader apy ayam evaartha.h | na tv atraapi 

[390] vikalpyam aliikam ity eva, ki.m tu d.r"syaaropaad iti |

nirvikalpe 'pi candradvayamida.m d.r"syata iti vikalpena svavyaapaarasya tatraivaaropaad avicaaritarama.niiya.m (avicaaritarama.niiya.m) syaat |

bhramatvam avikalpe 'pi vikalpaan na tata.h param |
ato vikalpe vi"sraantam avikalpe 'pi kathyate ||

tasmaat sarvatra paraaropaad eva bhramasthitir iti | tadasamaadhaaya paribhaa.saantara.m naameti kim aprayuktam ata.h | athaayogaad eva parihaara iti ka e.sa do.sa.h, samarthanaasaamarthyasya sviik.rtatvaad iti cet | yady evam,

samasti taavad vyavahaarasiddho bhramo vicaara"s ca virodhako 'sya |
etaavataivaabhimataprasiddhe.h "se.so vi"se.so 'bhinive"sale"sa.h ||

sa hi saa.mv.rto bhrama.h satyaaliikapak.sayor avi"si.s.ta.h kevalam aakaarasyaapi mayaa aliikatvam abhyupetam iti tasyaapi paryante sthitir maa bhuud iti bhramatvaapaadanam abhinive"samaatra.m sa.mkle"savyavadaanayor anyathaapi siddhe.h |

yaavad eva vicaare.na bhramabhra.m"so 'stu "sobhanam |
sarvathaasann iti puna.h sundaraad api sundaram ||
ata eva prayatnena vicaara ucita"srama.h |
sato 'panayane jaatu "sa"nkaa syaad api dhiimataam ||

ity antara"slokau ||
tasmaad aliikasambhavo bhrama iti kim anena | tadasviikaari.no 'pi paramataanupagamamaatram etat, ta d.r.s.tanyaayaatikrama.h | yad apy ucyate, ayogaat tatparihaara (tatparihaara) iti tadayogadar"sino 'satyaprakaa"so bhraantir iti kiid.r"sii yogad.r.s.ti.h | tathaa hi asatpratibhaasa iti asadii"svaraade.h khyaati.h, bhaasamaano vaa aakaaro 'san, san vaa ka"scit na khyaatiiti vivak.sitam | tatra,

[391] yasya svaruupanirbhaasas tad evaasat (81a) katha.m bhavet |
baadhaato yadi saapy ekaa pratyak.saanumayor nanu ||
pratyak.se yady avi"svaasa ekatraanyatra kaa gati.h |
tatpuurvam anumaana.m vaa katham aa"svaasagocara.h ||
(.these two verses can also be found in RNA1 125,2, RNA2 132,7-10)
svaruupasaak.saatkara.naad adhyak.satva.m na caaparam | 
(cf, RNA1 126, RNA2 132,33-133,2:
"saastre 'pi svaruupasaak.saatkaaritvam eva pratyak.satvam uktam |)
vikalpabhramabhuumitvam ata eva hi baadhitam ||
yadi naadhyak.sataa tasya ruupanirbhaasa eva na |
tatas tadasadii"saadi pratibhaatiity asa"ngatam ||
yadi tu pratibhaaseta ruupam asya sad eva tat |
tad asat pratibhaatiiti pratibhaaty asad eva va.h ||
(these three verses can also be found in RNA2 133,17-22)

etena dvitiiyo 'pi pak.sa.h pratik.sipto veditavya.h | pratibhaasaad eva sattaasiddher baadhakaavakaa"sabhaavaat | nanu,

d.r.s.tam eva dvicandraadipratibhaase 'pi baadhitam |
na d.r.s.te 'nupapannatva.m tatpuurvoditam apy asat || 
(quoted in RNA1 125, RNA2 132,11f,, where the
 last pada reads tajj~naatam api baadhyate for tatpuurvoditam apy asat)

tad apy asat | baadhyasyaapratibhaasanaat, pratibhaasina"s caabaadhyatvaat | tathaa hi,

buddhyaakaarasya nirbhaaso baadhaa baahyasya vastuna.h |
ruupasyaiva hi nirbhaasa.h spar"saader api baadhanam || 
(cf, RNA1 125, RNA2 133,14f,, where the second half 
reads sphuurtaav apy avi"svaase kva vi"svaasa iti kiirtitam ||

sa hi ruupamaatrapratibhaaso ruuparasagandhaspar"sasamudaayavi"se.satayaa adhyavasiiyate | ata eva ke"saadau karaparaamar"sodyamaadisambhava.h sato baadhaapi tatsahacaritasyaiva ruupasya, na ruupamaatrasya | tathaavidhaarthakriyaarthii hi sarvas tatsaadhanasyaiva 

siddhibaadhayor avadhatte, na yasya kasyacit |
.sa.n.tasya ruupavairuupye kaaminyaa.h ki.m pariik.sayaa ||

[392] tattvacintakaa eva tu prayojanaantaraapek.sayaa saamaanyaadikam api pariik.sante | tatra yad ruupamaatram aabhaati ye ca sahacaari.na"s catvaara.h samudaayaruupatayaadhyavasiiyante tad ubhaye.saam abhedaabhimaanii jano vivecanaabhaavaad idam asad aliika.m veti vyavaharati | atas tadabhimaanaad eva yaavaan atra vidhi.h prati"sedho vaa sarvo 'dhyavasitaparyavasaana eva, anyaarope.na tadruupasya pracchaaditatvaat | tato na tattvatas tasya baadhaam, "sabdaarthavat | yasya ca kalaapasya baadhaa na tasya pratibhaasa iti siddham |
tato 'bhimaanamaatrak.rtaa baadhaapi pratibhaasino yadi syaat tattvam astu maa bhuud iti na k.sati.h saa.mv.rtam uccaavacam iid.r"sam anubhuuyata eva jagati | ata eva tattvacintaavataara.h | kevalam uktaprakrame.na tadasphura.ne katha.m tadavasaaya ity aayaatam asatprakaa"sanam | tathaa abhedaabhimaane abhedasyaasata.h khyaati.h, pracchaadanam anyaarope.nety api naanyapratibhaasana.m vineti sphaaragalam utthaana.m syaat | tatraak.si.nii nimiilya yadi cintayet svayam aatmaanam upahaset | tathaa hy uktam etad adhyavasaayasyaapi naakaaravi"se.sollekham uddhuuyaapara.h paraaropaprakaaro naama | na caanaatmana.h sa.mvedanam | na ca svaakaarani.sedho 'bhimato janasya, "sakyo vaa, svaruupanirbhaasino ni.sedhavirodhaat | tato yat saakaaravaade jalpita.m, nityaadaya.h santa eva syur iti tadaatmana evaapatitam |

pratibhaase 'pi baadhaa cen na sattvam asataa.m matam |
(81b) naani.siddhopalabdhiinaa.m ni.sedhasya ni.sedhata.h || 
yasya svaruupanirbhaaso baadhakaad yadi tan na sat |
baadhake 'pi ka aa"svaasa.h svaruupaantarabhaasini || 
	anyasvaruupopanayaat tatsvaruupanivaara.nam |
tatraapi sa.m"sayo jaata.h puurvabaadhopalabdhita.h ||
iyam evaagrahe baadhaa naak.sajasyaaparaa yadi |
asyaa.h puurvaiva bhavatu ruupanirbhaasana.m samam ||
naanyaavabhaasiniity atra pramaa.na.m ki~ncid asti va.h |
api svaruupanirbhaase yadaa baadhakasambhava.h || 
(the last four verses are quoted in RNA1 129, RNA2 136; see there for variants)

[393] tasmaat,

anirbhaase svaruupasya hetu"sodhanaviplave |
baadha"sa"nkaavinirbhaase 'py eva.m ced viplavo mahaan || 
(quoted in RNA1 129, RNA2 137)

ity antara"slokaa.h |
tata.h sarvathaa nirastam asatprakaa"sanam anavadhaaritaarthavyavasaaye "sabda"srava.namaatre.na pratyujjiivayitu.m sa.mrambha iti kim aparam upahaasakaara.nam |

pramaa.nena nirastasya "sabdaad ujjiivana.m puna.h |
da.s.tasya pha.ninaa mantaprabhaavaad iva kautukam ||

tasmaad aatmagotvaadi"sabdaprayogavat vyavasthaatadbiijayor anve.sa.namaatra.m svata.h parato vaa aadriyante santa ity eva saadhu.h | tad ayam atra paramaartha.h, vividhaanaadivaasanaava"saat prabodhakapratyayavi"se.saapek.sayaa vikalpa.h kenacid aakaare.nopajaayamaana eva bahirmukhaprav.rttyanukuulam arthakriyaasmara.naabhilaapaadiprabandham aadhatte | tata.h puru.sasyaarthakriyaarthino bahirarthaanuruupaa.ni prav.rttiniv.rttyavadhiira.naani bhavanti | p.rthagjanasantaanaj~naanak.sa.naanaa.m taad.r"so hetu.h bhaavasya niyatatvaat | ani"scitaarthasambandhavikalpakaale 'pi sadasattaadinir.nayaadiprav.rttiprasava.h |
tatra yad ubhayathaaprav.rtte saadhanasaamarthyam asya svahetubalaayaatam ayam eva prav.rttivi.sayavastvaaropo 'dhyavasaayaaparanaamaa, yathaa candraadij~naanasya bhraantasyaabhraantasya vaa taddar"sanaavasaayajananam eva graha.navyaapaara.h | svacid apiiyam arthavid eva kaaryato dra.s.tavyeti nyaayaat, tathaa vikalpasyaapy agnir atretyaadinaakaare.notpadyamaanasya prav.rttyaak.sepakatvam eva baahyaadhyavasaanam | yathaa ca nirvikalpasya candraadyaakaarataiva tathaavasaayasaadhanii, evam avasaayasya api taad.r"saakaarataiva vi.sayaantaravimukhaprav.rttisaadhanii | tatas tadaakaaraavabhaavo 'syaanadhigataarthakaara.nabhaavo 'py aaropavi.sayatvena p.rthag iva vyavasthaapyate, aaropyaj~naana.m ca |
eva.m tarhi tad eva trayam asad vyavasthaapyate, vyavasthaa ca pratiitir iti naasatpratiiter muktir iti cet | so 'ya.m pravaahe '"nganyaasa.h | ukta.m hi tadanuruupaprav.rttyaak.sepa eva tadaaropo na paramapratiitir naameti |

[394] tato 'dyaapi trayasyaasato 'dhyavasaaya iti tadanuruupavyavahaaramaatram asatpratiitivaadaanaadaraadyavasthaalak.sa.nam (: araadyavasthaalak.sa.nam) asad idam ityaakaara.m j~naana.m ca phalam iti na ka"scit do.sa.h |
evam anyatraapiid.r"si k.sudropadrave 'bhyuuhyam | iyam iid.r"sii sarvavikalpaanaa atasmi.ms tadgraharuupaa bhraantir anubhavaanusaari.nii | etad eva d.r"syavikalpyayor ekiikara.na.m vyavahriyate svapratibhaasavedanamaatraat paratra pravartana"saktir yaa tadapek.saa ca pararuupe.na svapracchaadanastiti.h | pratibhaasaapek.sayaa tu pararuupa.m svaruupe.na sa.mvriyate ity ucyate, tasyaivaprakaa"saat | sato 'pi baahyasya prakaa"saad eva tattvato nirvi.sayatvam | aakaarasya caatmaruupatvaat, anadhyavasaayaac ca | ata eva yathaadhyavasaayam, yathaapratibhaasam, yathaatattva.m ca tridhaapohasthiti.h |
vijaativyaav.rtta.m dhvanibhir abhidheya.m yadi bahirvikalpe tatkalpo bhavatu punar a"nga.h k.rta iti | nidaanenedaaniim ubhayam api bhaasaadhyavasiter (bhaasaadhyavasiter) apohena
abhaavena baahyasya hi pratibhaasaabhaava.h | dhvanijanitavijaativyaav.rttavastusad.r"sasyaakaarasya caadhyavasaayaabhaavo yadi tarhi na ki~ncid vaacyam iti kas tattvata.h apohaartha iti cet | apoha.h sphu.tam ayam asau yan na kim api || abhidheyam iti sambandha.h puurvavaakyavat | ayam artha.h, apoho vaacya iti tattvato vaacyasyaivaapohani.sedha ity artha.h | yathaa abhaavo bhavatiiti bhaavo na bhavatiity artha.h | tasmaat "sabdavi.saya.h svalak.sa.nam iti siddham | yat suutram

yena yena hi dharme.netyaadi |

etaavati muule kiyanta.h pallavaa.h praadurbhavantv apohavaadinaa.m naatra nirbandha.h | yata"s ca vikalpasya baahyani"scayana.m naama dharmo bahirmukhaprav.rttihetutattvalak.sa.no ni.s.thitas tata eva sarvaakaarani"scayo 'pi prasajyamaanas tadanuruupaparav.rttyupayogani.s.thitaatmaa syaat | na caikaakaarollekhino vikalpasyaakaaraantare.na pravartana"saktir anabhavavi.saya iti kuta.h "sabdapramaanaantaraapek.seti yuktam |

[395] tatra nirvikalpaka.m bhraantam api spa.s.tapratibhaasava"sat graahakam avasthaapyate | vikalpas tu vimar"saakaaratayaa svayam anyaanapek.sapravartakatve 'py aspa.s.taikavyaav.rttyullekhaad aaropakaadivyavahaarabhaajanam | sarva eva vikalpo bahir asp.r"sann eva saty asati baahye prav.rttiprayojakatayaa bhraanta ucyate | asati tu taad.rgvikalpotpaadana"saktigarbhaakaarayogo nirvikalpakasya bhrama iti sthitam |

sarvaa nirvi.sayaiva kalpanamatir vyav.rttibhedaanuga-
svaakaarotkalitaa tu viik.sitaphalasm.rtyaadimaatanvatii |
lokasyaak.sipati prav.rttim anapek.saivaanyad adhyak.savad
vastvaaropa itiirito 'cir.si jalaaropo jalaanaam iva ||

iti sa"ngraha.h ||
eva.m ca sati yad adhyavasita.m bahi.hkalaaparuupam iti prav.rttiyogyataa.m niitam uktakrame.na baadhya.m ca tasya na pratibhaasa.h | pratibhaasina"s caakaarasya na baadhaka iti sthitam ||
na hi tadarthakriyaayaa.m ka"scid vivaada.h | arthakriyaapahitasya p.r.s.thajo 'dhyavasaaya eva na ca tasyaa.h k.sati.h | k.satis tu kalaapavi"se.sasaadhyaayaa eveti tasyaivaabhaava.h | tat katha.m pratibhaasamaanasya baadhaa i.s.tety ucyate, vyaapakaanupalambhaapek.saayaa.m ca sarva.m puurvam aavartata iti ||

vyaapakaabhaavacintaayaa.m na poto na ca pippilii |
do.so (82b) 'ntare.na saakaare sa.mkle"saadipariik.sa.nam ||

aarabdham | tatra satyasvaakaarasa.mvedane 'pi sarvaj~naanaa.naa.m vyavahaaraprasiddham anantakaalab~njanirjaatavyavastha.m bhramatvam aa"sritya na sa.mkle"sak.sati.h | yathaa ca baahye sati kvacid bhramavyavasthaa, tathaa nir.naye sarvatra | kevala.m bahirmukhaprav.rttyapek.sayaa kriyamaa.no naatmani ka"scid bhrama ity ukta.m bhavati |

yad yathaa bhaasate j~naana.m ruupa.m tasya tad eva hi |

eva.m "sabdayojanaayaa.m bahiravasaayaat tatraiva vikalpakatvam aspa.s.tatva.m ca, j~naanaantaraapek.sayaa tasyaivaarthasya kevalasya spa.s.tasya caavasthaanaat | aatmaruupe tu taad.r"saakaaraa vyabhicaaraat tasyaa buddhe.h saamagriivi"se.sajanmana.h kutas tathaavyavasthaa |

[396] yadaapy anayaiva anyaavi.sayiik.rtya yojayitum i.syate "sabdena, tadaapi paratraiva yojanaa naatmaniiti "saastram atra cintyam | tasmaad vikalpikaiva na syaad iti svaapek.sayaa siddhasaadhanam paratra tu vikalpakatvam evaadhyavasaayavyavasthaabalaat |
atha vastusvaruupanirbhaasabalaad evam ucyate, tad etat saakaarapak.se 'bhidhaatum api mahat saahasam | adhyavasaayena tadaak.r.s.ter iti cet, na, tasyaanyathaavyavasthaapitatvaat | na hi tatsphura.ne 'vasaayo naama, pratibhaasasyaiva praapte.h | ata evaapratibhaasamaanasyaapi svalak.sa.nasya bhraantyaa tatraavasaayaad iti na yuktam | avasaayena tadvittispar"se pratibhaasa.h ko 'para.h | aspa.s.tatvaad iti na yuktam | tadruupavittau tasyaivaasiddhe.h |

jaato naamaa"srayo 'nyonya.h | (PV III 235a)

ityaadi smaryataam |
na ca tadaa bhraantir bhavitum arhati, vasturuupasyaiva nirbhaasaat, aliikavitter iti cet | saivaastv arthaadhyavasaaya.h katham | saiva sa iti cet, na, aliikam idam iti vidu.so baahyaadhyavasaayavyavasthaabhaavaat | naaliikavijalpanam api tu tatsa.mvedana.m baahyaadhyavasaaya iti cet | evam api paryaayataamaatra.m syaat, naabhimataarthavyakti.h | bahi.hsvaruupaspar"savirahe hi yaavad uktam aliikaakaaraj~naanam iti taavad uktam avasaaya iti | tato na vi"se.sa.h ka"scid ukta.h | tathaa ca sati yathaalikaakaaraj~naana.m na baahyasyeti sambandham arhati, tathaavasaayo baahyasyeti na sambandhii bhavet | tadbodhaabhimaanadvaarikaa hi .sa.s.thii tadabhaave bhavet katham ||

tata.h paramparaayaatam aliika.m yadi tasya tat
taavataa ca bhramo naivam analiike 'pi du.syati ||

tato yad ucyate, tad ayam abhilaapasa.msargayogya.h prathibhaasavi"se.sa eva buddher arthaadhyavasaaya iti tannirastam, arthasyeti sambandhaanupapatte.h, bodhe ca bhramaabhaavaat | api caaliika.h pratibhaasa ity evaavasaayo 'stu kim abhilaapasa.msargayogyavi"se.sa.nena | nirvikalpavyavacchedaartham iti cet | yady evam analiikavaade 'pi tadvi"se.sa.navi"si.s.tam eva j~naana.m bhramo na sarvam iti na sarvathaa sa.mkle"savi"suddhivaidhuryam, bhramabhra.m"se 'pi j~naanajaativi"se.sasyaiva vi"sle.saat | ubhayamate 'pi caabhilaapasa.msargayoga.h paraapek.sa iti na k.sati.h | kevala.m tadapratiitau tadavasaayavyavasthaa dustheti do.sa.h | sa caavayo.h saadhaara.na iti |

[397] tasmaat suduuram api dhaavataa pratiitim antare.naapi "saktivi"se.saad eva bahi.s.thaa.m v.rttim aak.sipa.ms tadgrahopacaaraad avasaayo baahyasyeti sambandhayadv.rttim adhyaasta ity upagantavyam | tadaa caaliikaa.h satyo vaa aakaara iti na vi"se.sa.h | eva.m caavasaayaarthe 'vasiiyamaanatvena prakaa"syataam aasa~njyaarthasya taadaatmyam asaty arthe 'bhaavaadika.m ca yuktam, tat sarvam anupapannam | ad.r.s.tvaa buddhir artha.m pravartayatiiti ayam eva viplava.h | ata eva vikalpaakaare 'py apohe vaacye arthasya spar"saabhaavaat kva sarvaakaaraparicchedaprasa"ngado.sa ity aaha,

upaplava"s ca saamaanyadhiyas tenaapy aduu.sa.naa | (PV I 169)

iti, ekavyaav.rttyaakaaratayaa tatraiva prav.rttyaak.sepaat | taavataa ca puru.sa.h parito.salaabhaat naapara.m vivecayati | tanmaatrasyaalaabhe tu visa.mvaadam aaha - yasya ca sato 'pi na vikalpabuddhau kasyacit prakaa"sa.h, tasyaasato naameti yuktiduuram etat | na ca prakaa"samaanasyaasattvam iti | tat katha.m gotvad.r.s.taantena niilasyaasata.h prakaa"sana.m, taadaatmyakalpana.m ca | etena naanaaruupani.s.thayor ityaady api nirastam | asatprakaa"sayor virodhasaadhanaad ekavastuniiti caayuktam, prakaa"sasya niilavyatiriktasya vastuno 'bhaavaat bhedakalpane ca na prayojanam, dvayor ekani.sedhamaatrasya vivak.sitatvaat | sa caikatra pratibhaasiny anyatra kalpite syaat, gha.ta iva pa.tatvasya, bhinnapratibhaasayor api vaa "sa"sakama"sakayor iva | abhinnapratibhaasayo.h punar atadvyaav.rttimaatravyavasthaapitabhedayor na kvacid aya.m nyaaya.h siddha.h |
var.nasa.msthaanayor abhinnapratibhaasane 'pi sa.msthaanam asad iti cet, na, vyatiriktasyaiva avayavasa.msthayogaakhyasya kalpitasya sa.msthaanasya tatraapi ni.sedha.h, parima.n.dalaadivyavahaaragocarada"saavyaav.rttodaya"s caturasra"sabdaabhidheyo var.naatmaa katha.m ni.sedhya.h | tathehaapi bhinnasya kalpitasyaiva ni.sedha.h prakaa"sasya niilasya vaa niilaatmaa prakaa"saatmaa vaa niilo na ni.seddhu.m "sakya.h, avyatirekapratibhaasaad eva | tata"s ca vastutve 'naaropitatve vaa saadhye niilasya bhaavaat |
prakaa"sabhuutabuddhyaakaaraapek.sayaa ca na saadhyaabhaava.h | na hi gotvaakaaraprakaa"sasya kenacid aaropa.h sadvyatiriktasyaaropakasyaabhaavaat, svaya.m ca svahetor gotvaakaarasyaiva prakaa"sasya ni.spatte.h | na caatmanaivaatmana aaropa.h, naapy anyenaanyasyaaropo, naamakara.na.m [398] tu syaat (83b) tata"s ca prakaa"saatmakatva.m sarvatraanaaropitam eveti naasiddhigandha.h |
ki.m ca, aaropita.m jalaadivad asphu.tam eva bhavitum arhati | niilasya ca prakaa"sataa sphu.tataraiva vedyate | na tu bhinnaprakaa"sasya tu bhinnaniilatvasyeva, sphu.tatve vaa niilavat prakaa"sasya sata.h khyaatir aayaateti |
eva.m yatra yatra tarkaagamayor asad aliika.m vaa pratibhaatiiti pratiiti.h bhaa.syakaaravyaakhyaanaad anyatra tatraadhyavasitaapek.sayaiva vyaavahaarikaabhipraayaad vaa | sa hi tadaak.rtikalpitabaahyasaadhyaarthakriyaabhaavamaatraad aliikaadi vyavaharati | tadanuvaadena baahyani.sedhamaatram etat | tattvatas tu sadantaram evaasat, i.s.taad anyatayaa caaliikam ucyate | athaapi syaat | yadaa nityaakaaraa buddhi.h, tadaanekakaalavyaapitayodayaad aakaaravan nitya.m sad eva syaad ity api yat ki~ncit | anukaaramaatre.na hi tadaakaarataa, na tu taadaatmyena, agnivikalpamaatre.na daahaprasa"ngaat | tato yathaa taavad de"savyaapako va.tavi.tapii patramaatrapidheyenaapi darpa.natalapratibimbenaanuk.rta.h kuto 'py aakaarabhedaat tathaa k.sa.nikenaapy aakaare.na nitya.h | anubhava"s caatra, nityaatmaadivikalpanakaale buddhyantaraavakaa"saparipanthinii.m sakalakaalavyaaptim antare.naiva tadanukaara.h |
aliikatve 'pi hi na taavat kaalavyaapinaivaaliikena bhavitavya.m nityaakaare.na, anyathaa tadanuruupasadasattaavicaaraadiprav.rttyaak.sepakatvaabhaavaat | ato le"sena tadanukaara.h kaalavyaapti.m vinaapiiti yuktam | yathaa cordhvada.n.daadipratik.rtir yadaa (pratik.rtir yadaa) kadaadriyate | adha uurdhvam adhyabhaagair atiitaanagatapratyutpannaruupopalak.sa.naparair nityasya sarvaavasthaajanyam ekasyaam eva syaad iti dar"sayitum, tathaa buddher api k.sa.nam eva tadaakaaraayaa nodayavirodha iti | tasmaat yad asat tan na prakaa"sate, adhyavasitamaatra.m tu syaat | yathokta.m praak | ya"s ca prakaa"sate svaatmanaasaav asann iti siddham | tata"s ca naasata.h khyaatir naama bhramalak.sa.nam asambhavaat | ata eva san na prakaa"sata iti na t.rtiiyo 'pi prakaara.h, prakaa"savyaaptatvaat sattaayaa.h, aprakaa"sasyaasattayaa graste.h (.thakur: vyaapter ity artha.r) |
nanu prakaa"so naama vastuna.h saadhaka.m pramaa.nam | na ca pramaa.naniv.rttaav arthaabhaava.h | arthakriyaa"sakti"s ca vastusattvam | tac ca naaprakaa"sasyaapi virudhyata iti cet | satyam etad bahirarthavaade 'prakaa"sasyaapi tasyaabhyupagamaat | ke"saadipratibhaase 'dhyavasitasyaartha"saktiviyogaad 
[399] evaabhaavasiddhe.h | (The passage can be found in RNA1 125, RNA2 132,20-24) sarvathaa bahirarthaabhaave tu j~naanasya prakaa"saavyabhicaaraat taavataiva sattve kim arthakriyaayaa |

katham anyah.rda.h sattva.m prakaa"saad eva naasya cet |
naarthakriyaapi sarvasmai kvacic ced bhaasana.m na kim || 
(quoted in RNA1 125, RNA2 132,25f,)

api ca,

baahye 'py arthe prakaa"sena sattva.m tattvata i.syate |
pratipattur abhipraayaat "saktyaa sattvavyavasthiti.h ||
"sakter api prakaa"sena vinaa (84a) sattaaprasiddhita.h |
"saktyantarabaleneti kathaayaam anavasthiti.h ||
kaarye.na j~naayate "sakti.h paraapek.saa ca kaaryataa |
"sakter ani"scaye 'py asti bhinnavyaav.rttito yadi ||
"sakter ani"scaye tasya kaaryataapi katha.m nanu |
vastusvabhaava.h kaaryatva.m bhinnavyaav.rttibhaag api ||
anyathaa ki.m na ke"saade.h kaaryataakaaryataiva cet |
tarhi prakaa"sa evaastu sattvam avyabhicaarata.h ||
naaropitaanaa.m kaarya.m cet prakaa"so 'pi na ki.m tathaa |
ekiikaaraat prakaa"sa"s cet kaaryataapi katha.m tathaa ||
phalaabhaavaad yathaa naa"nga.m naa"ngaabhaavaat phala.m tathaa |
tato vastutvasandehe sandeha.h kaaryataadi.su ||
tasmaad abhyaasasaamarthyaat saamarthyasya vini"scaya.h |
prakaa"sa eva sattva.m tatkaarya.m dhiir eva tasya vaa ||
na ca kaaryaantare.naasyaa.h sattva.m ki.m tu svasa.mvida.h |
gocara.m hi vyabhicaren na sva.m buddhi.h kadaacana ||
kasyacit tatra sandehe kaarye 'bhyaasaad vini"scaya.h |
sattva.m tato bahir api prakaa"saad eva tattvata.h ||

[400]	na k.sa.nikatvak.sati"s caiva.m j~naanenaikak.sa.nagrahaat |
kaadaacitka.m ca tajj~naana.m li"nga.m nitayabalavyaye ||
uktaa ca "saastre (corr.: "saasre) dhii.h sattaa d.r"syasyaasattvam apy adhii.h |
vyapade"saarthak.rtyaadihaanyapek.saa vinaak.rtaa ||
a"saktir api tatraapi (corr.: tatrepi) na baadhakam iyaan puna.h |
vi"se.so d.r.s.tyad.r.s.tii ca sattvaasattve udiirite ||
kadaacit kasyacit kvaapi prakaa"so 'sty anumaantata.h |
m.r.saa prakaa"saabhaavas tu vibhaavyo bahiraadare ||
vikalpa evaanumiter abhaave 'pi prakaa"sanam |
taa.t.r"saa.m yaad.r"sii sattaa prakaa"so 'py astu taad.r"sa.h ||
arthakriyaarthii sakala.h phalenaivaiti vastutaam |
pratibhaasa.m ca tatraiva nyasyatiiti kriyaa"sraya.h ||
na caiva.m k.satir aarabdha.m maana.m ca vyavahaarikam |
"saktir uktaa tata.h sattaa svabhaava.h "suddha eva ca ||
tasmaad baahyaarthavaade 'pi yady api vyavahaarata.h |
"sakti.h sattaaprakaa"sas tu taattvikiiti dvidhaa sthiti.h ||

ity antara"slokaa.h ||
athaakaarasya pratibhaasino 'pi "saktiviyukte.h sattva.m maa bhuud ity amunaa manorathena "sakti.h sattvam ucyate, tad api tadvyatirikte pramaa.naabhaavaat kiid.r"sii i.s.tasiddhi.h |na caakaarasyaarthakaaritvani.sedhi 'pi "sakya.h, upaadeyak.sa.nasyaadhyavasaayasya tadaarabdhaprabandhasya ca sadasadaadinir.nayaruupasaadyaapy anucchidyamaanasya janmani niyatapraagbhaavitvasya dar"sitatvaat, anyathaa na kvacid api hetuphalabhaavasiddhi.h syaat | vyatirikta.m prakaa"samaatra.m tatra hetur iti cet |

anvayavyatirekaabhyaam aakaaro d.r.s.ta"saktika.h |
hetutvam anyo labhata iti raajakulasthiti.h ||
[401] yadi tasyaapi hetutvam aakaarasya na vaara.nam |
na hiindhanasya hetutva.m dhuume vahnir apahnute ||
ekaapek.sa.m parasyaatha kart.rtva.m taddvayor api |
bhaavaanuv.rttisaamarthyaad dahanendhanayor iva || 
	niilaapek.sa.h prakaa"so 'nya.h karotiiti vini"scaye | 
	pi"saaco vahnisaapek.so dhuumaa"ngam iti caagatam || 
	avidyaapy ata (84b) evaa"nga.m kevalaa na prakalpate | 
	d.r.s.tasaamagryapek.saa hi na kvacid vinivaaryate || 
	anyathaa citram akhila.m karma.naivopajanyate | 
	anyahetuvilopa.h syaan na ca syaat pauru.sa.m phalam || 
	bhaavaabhaavaananuk.rtau na hetuphalataa kvacit | 
	bhaavaabhaavaanukaare ca na hetuphalataa kvacit || 
	niilad.r.s.tyavasaaya"s ca naaniilaakaaradar"sanaat | 
	"suktau hi rajataaropo na var.nasya vyatikrame || 
	ruupi samaanajaatiiyaad bhedagraha.naviplave | 
	ruupyaaropa.nam a"ngaradar"sane tadadar"sanaat || 
	astu vaa daivato 'kasmaad anyathaapi samiik.sa.nam | 
	jaatibhedas tadonneyo yoginirmitadhuumavat || 
	yathaa baahyasya biijasya sattvahetutvasa"ngare | 
	biijaakaaradhiyas tadvad a"nkuraakaarajanmani || 
	tathaa caartha.m k.sipan (caartha.m k.sipan) baahya.m tatsthaane j~naanam aadi"san | 
	utpadyante nirudhyante pratyayaa ity avocata || 
	vyaapakas tasya dharma"s cet paarthivatvaadikaara.nam | 
	prakaa"so 'py astu na vyaktir iti saadhvii vyavasthiti.h || 
	[402] yad eva tarhi niilasya baahyasya phalam iik.sitam | 
	tadabhaavaan na ke"saadij~naanad.r.s.tasya vastutaa || 
	tatkriyaavirahaat tarhi tattvam eva ni.sidhyataam | 
	na kriyaantarayuktasya vastutaamaatravaara.nam || 
	aher giriguhaagarbhaan niryato nirjharabhrame | 
	tatkriyaatikramaad astu vastuto vastutaiva kim || 
	avaseyakriyaahaanes tadarthaarthii jana.h puna.h | 
	tatraiva sattaabhaasena buddhiruupam asad vadet || 
	atas tadanurodhena nirbhramaabhimate grahe | 
	kalpitasya ni.sedhaartham asadbhaatyaadibhaa.sa.nam || 
	taddhiyaa na svavedya.m tat ki.m tv anyat tac ca naiva sat | 
	ato 'sad eva gotvaadi naakaarasyaaprakaa"sata.h (naakaarasyaaprakaa"sata.h ) || 
	yathaa vaa candrayugala.m tathaiko 'pi na candramaa.h | 
	avaseyaatmanaabhaavas tatraatraapi tatheti dik || 
	iya.m yathaadhyavasitivyavasthaa tattvata.h puna.h | 
	de"saadayo na saamaanyam anarthaabhinive"sata.h || 
	ity aaha na tv anarthatvaad ity anyac ca sphu.taabhataa | 
	j~naanaruupatayaarthatvaat ke"saadiiti mati.h puna.h || 
	saamaanyavi.saya.m ke"sapratibhaasam anarthakam | 
	indriyaj~naanasa.mkhyaatam asad baahyaavasaayata.h ||

tathaa

j~naanaruupatayaarthatve saamaanye cet prasajyate | 
	tathe.s.tatvaad ado.so 'rtharuupatvena samaanataa || 
	apratik.sepabhaag dharmii "sabdaartha iti caasak.rt |

tasmaat,
 
	[403] yathaapratiiti kathita.h "sabdaartho 'saav asann iti || 
	svaya.m vibhaktam uktaa ca bhaa.sye j~naanaatmabhuutataa | 
	yathaapratiiti sattva.m cet pratiitir yadi bhaasanam || 
	saiva sattaa bahir iva j~naanatve ca na baadhakam | 
	na baadhaa vyaapakaabhaavo '"saktyaadis tu bahir matau || 
	yukta.h pratiityaa "sabdaartha.h "saabde tadruupabhaasanaat | 
	svaakaare 'dhyavasaaya"s ca baahyatvenaiva dehinaam || 
	tenaasattve ca sattvoktir yathaa tattvam iti sthiram | 
	tathaa tridhaatudhiimaatram iti citraiva saa mataa || 
	sarva"suunyaadi"sabde.su tulya eva pari"srama.h | 
	saakaaram eva taccittam (85a) arthaabhaasam itiiritam || 
	vikalpitasya baahyasya ni.sedho hi svaya.m k.rta.h | 
	vaasanopahatatva.m caani.s.te ruupodayaan matam || 
	prav.rttyaak.sepitasa.mkalpasuutisaamarthyagarbhata.h | 
	advaita"sikharaarohe na prav.rttinirv.rttaya.h || 
	taa eva sa.msaara iti tadvettu.h katham i.syataam | 
	darpa.ne d.r"syate ruupam iti baalaabhimaanata.h || 
	nuudya vedanaakaare tadaaropanivaara.nam | 
	tathaa bhaave.su bhaavatva.m j~naanaakaare.su baahyataa || 
	yathaa timiri.naa d.r.s.tacandrayo"s candrataasatii | 
	nimnaac ca virahaad baahyenaikatva.m darpa.ne 'sti na || 
	naanta.hpravi.s.tanirbhaasaat p.rthaktva.m pratipaatinaa (corr.: pratighaatinaa) | 
	bhaavair aakaarasa.mj~nair vaa lak.syate bodharuupataa || 
	saamaanya.m j~naanasa.mkhyaatam ata eva.m p.rthagvaca.h | 
	loke ruu.dha.m p.rthag iva j~naanam aadar"sasannibham || 
	[404] aakaaraa.h pratibimbaabhaa ubhayo.h kalpita.m na sat | 
	bodhasya naikataa baahyai.h svaruupavirahaaptita.h || 
	naanyatvam agrahapraapter na sattaa caaprakaa"sina.h | 
	raajakrame.na caadar"se ekaanekatvavarjitam || 
	iti yukta.m na vaa bhaavaa yujyante darpa.nopamaa.h | 
	niraabhaase sthito yogiity aabhaasa.h kalpanaa mataa || 
	ekaapohena yat tasyaam ii.sad aabhaasate bahi.h | 
	samantabhaasaad aabhaasa.h prapa~nco vaa kadambavat || 
	vicitrakalpanaaruu.dho heya"s citre 'pi cetasi || 
	
"se.sa.m samaanam | atha vaa,

baahyagraahyasya haane 'pi graha.nasthitivaara.nam |
tathaarambane (corr.: tathataarak.sa.ne) sthitvaa cittamaatravyatikrama.h ||

yad aaha,

tatraikasyaapy abhaavena (PV III 213)

ityaadi ||

aaropyahaanaavaaropavi.sayasyaapi maa sma bhuut |
citrasyocchedad.rkpaata ity anaabhaasavaara.nam ||

tathaa ca,

ti.s.thanti citraa.ni tathaiva loka eva.m hi dhiiraa vinayanti tattvam
 (eva.m hi dhiiraa vinayanti tattvam)

ityaadi | aaryanaagaarjunapaadaa"s ca,

[405] mahaabhuutaadivij~naane prokta.m samavaruudhyate |
tajj~naane vigama.m yaati (corr.: vigama.m yaanti) nanu mithyaa vikalpitam ||
tatraasattvaadhimok.so 'rtharodha"s cintaamaye h.rdi |
tajj~naana iti ca j~naanaruupasaak.saatk.rtau k.saya.h ||
baadhe naamanimittaanaam aakaarasya ca na k.sati.h |
naamamaatra.m muner dharmaa.h santu vaa kalpitaatmanaa ||

evam anyad apy uuhyam ||

tadaagantumaladhva.msaat tadaakaa"satalopamam |
j~neyenaabhitulaa j~neyanirvi"si.s.tatayaa sphu.taa ||
prakaa"samaatra.m tad ida.m diipasantaanasannibham |
aprakaa"saa"ngavirahaan na svaakaaraprakaa"sanaat ||
aprakaa"saka.nasyaapi na puurvam api sambhava.h |
bhramavyavasthaapek.saa tu samalaamalataasthiti.h ||
tatraiva hetuparatantravicitraruupe
yat kalpita.m graha.nakarma cakart.h caasat |
tasyaiva tad (tad) dvayavivekivid ekaruupa.m
(tasyaiva tad dvayavivekivid ekaruupa.m !)
ni.spannam aaha parito yuvaraajaraaja.h ||

tasmaan na mukhyapramaa.naagama"saastrabaadhaa kaacit saakaaranaye | naapy aliikatvam aakaaraa.naam arthasaamarthyasya samarthitatvaad iti | astu vaa aliikataapi, bhramanaamamaatra.m vaa | na tu tattvata.h (85b) sa.mkle"sasa"ngati.h, svasa.mvedanapracyuter abhaavaat, paraaropavyavasthaavirahaat | sarvadaa muktaa eva sarvadehina iti diirghaabhyaasaprabandhapratibandha.h |svahetor hi svasa.mvedanaruupasyotpannasya na pare.na "saktimataapy anyathaakartu.m "sakyam, ki.m punar aliikaabhimatena | svahetor ekiibhuuyotpattau ca bhavatu tasya ruupam abhinnavedanam | kim atra gaatraamre.taparigrahe.na |

svaheto"s ca tathotpattir vedana.m ca tadaatmanaa |
bhaavai.h sviik.rtam ekatva.m vaadinaa.m mahatii vyathaa ||

[406] avidyaatas tathotpattipratibhaasaav iti na tattvam iti cet | na tad api saaram, yata.h,

heto.h kuto 'pi janmaastu hetunaa cintitena kim |
ani.s.tajaato 'ni.s.to 'pi yaad.r"sas taad.rg eva sa.h ||
ity anaakaaravaadaaya deyo yatnaaj jalaa~njali.h |
kadaapi bhedo bhaaviiti "sraddhaagamya.m para.m yadi ||
k.siiraniiravad ekatvagraho bhinnodaye 'pi cet |
na bhinnena grahaabhaavaan naatmanaivaanyathaagraha.h ||
aatmanaa hi yathaivaatmagraha.h svaatmaa tathaiva sa.h |
paraapek.sa.m dhiyo vyaktibhramaarekavikalpanam ||
baadhaabhaave paratraapi na bhavyo bhramasambhava.h |
ki.m puna.h svaatmasa.mvittau baadhaagandho 'pi yatra na ||
abhedaadhyavasaaya"s cet pa"scaat tenaapi na k.sati.h |
nirvikalpavad asyaapi svavido 'liikamaatrata.h ||
na ca tatra paraaropa.h sa caaliika.h svavedana.h |
tatprav.rttiniv.rttiinaa.m vyaav.rtte.h ko 'para.h "sama.h ||
aliikamaatra.m sad api na hi kvaapi vibandhak.rt |
vibandhakatve 'liikatvam evaakiika.m prasajyate ||
gocaraantarasa~ncaaro ne.s.ta eva kva bandhak.rt ||
svasa.mvittau punas tasya "satenaapi na bandhanam ||
svavittibandhe hi ja.ta.h prakaa"sa"s ca svahetuta.h |
ity ayuktamate '"sakya.m svabhedenaapi vedanam ||

na hi svaheto.h sakaa"saat prakaa"saatmano jaayamaanasya svavittir vibandhopaniita.m jaa.tyam asya yuktam aliikaakaarabalaat | ata eva so 'liika.h svabhedena tadaatmaana.m vedayed ity api na "sakyam, virodhaad eva | svavinmaatrasya hi ni.spaadyamaanasya tadanyathaabhaavo viruddha.h tadatadbodhasvabhaavotpattau ||

[407] atanmaatrasya bodhe ced vibandho gu.na eva sa.h |
athaasau svayam evaasan "si.syataam aak.rtigraha.h ||
yady abhinnena ruupe.na tadaa taadaatmyam acyutam |
vibhinnenaapy aliikena yadi naasti k.sati.h kvacit ||
aliikam analiika.m ca dvaya.m bhedena bodhita.h |
yathaa tathaa vaa cintaayaa.m baahyaaropo na cen mata.h ||
baahyaarthakarmakaam asya na prav.rttyaadisambhava.h ||

svavidi niyata.m cetas tasmaad aliikam aliikataakalitam itaraanaaropaan na prav.rttiniv.rttaya.h ||

iti tanubh.rtaa.m saak.saan mok.se kima"nga pari"sramai.h |
(86b) "srava.natanujaakaaraakaarasthitaav api kaa k.sati.h ||

tata.h sarvapraa.ninaa.m sarvadaa nirv.rtatvaat samyaksambuddhatvenaapi nopayoga iti na ka"scid upaayaabhyaasam aarabheta | tad ayam atasmi.ms tadgrahalak.sa.no bhrama.h svaruupe.na vicaaravidhuro yadi tathaa prav.rttyaak.sepasaamarthyavyavasthaapito na syaat, naaliikamaatrasambhave 'pi do.sa iti noktopaalambhaparihaara.h |

na prav.rttim anaak.sipya so 'liiko yadi vartate |
a"sakti.h kaanaliikasya pa"sya dhaar.s.tyavij.rmbhitam ||
prav.rttir asyaaliikena sadaakaaragu.nair na tu |
vipariitarata.h so 'ya.m yogaacaaro na taattvika.h ||

tasmaat,

[408] naaliikamaatram upayogi bhave bhramaatmaa naanyatra tadvyavasiti"s ca vicaaracaaru.h |
baahyocitavyavah.rtivyavakalpitas tu saak.rtatyanaak.rtimate dvitaye 'pi tulya.h || tat katha.m sa.mkle"savyavadaanavyavasthaabhra.m"sabhayaat saakaaraparihaare.na niraakaara evaatraabhinive"savaasitaa matir matimataam iti |
yadi tu paraamar"se 'bhiyoga.h,

satyaakaaramate yuktaa "saktiyogaadisa.msthiti.h |
niraakaaramate tv anta.rsa.mkle"savyavadaanayo.h ||

iti mahad antaram | tathaa hi, aakaarasya hi vastutve taadaatmyaat tadyogaad vaa vi"se.sam anubhavann anubhavas tathaavidham adhyavasaaya.m prasuviita, so 'py avasaayo vi.sayavi"se.saacitaa.m prav.rttim iti na prav.rttisa.mkara.h | yadaartho hi ka"scit svabhaavabhuutavi"se.sopayogaat, utpalopalapaa.nivat |
tatas taadaatmyasahakaarau vastupratibaddhau siddhau | aakaarasya caavastutve na ka"scid vi"se.so jalajvalanamanasor iti jalaanubhavaad api jvalanavikalpaprasa"nga.h |
eva.m jvalanavikalpaat paanaavagaahanaarthinah prav.rtti.h syaat | na caagnir atreti manyamaana.h paanakaama.h pravartate | svacchatayaa spha.tikama.nikira.naparibhaviny anubhave 'bhuutena aakaare.na ko vi"se.sa.h | na hi spha.tika eva niilapiitaadivastusaahaayaka.m vihaaya pratipattikriyaabhedahetu.h | asato 'py aakaarasya pratibhaasaad alokavyapade"sabhaaja.h sa.msargaac chaktibheda iti cet | tad ayuktam | yata.h,

pratibhaase 'py asattva.m cet sa.msargaartho 'tra kiid.r"sa.h |
aliikavyapade"so 'pi na satvaapahnavak.sama.h ||

tasmaad abhinnaruupam eva vastu nabhastaamarasayogaad vagaahanaadik.samam akaa.n.takruddhabandhyaasutasannidher daahadaayakam ity api "sraddheyam eva.mvaadina.h | asattve 'pi tayor ad.r.s.ter aakaarasya tu d.r.s.ter asti vi"se.sa iti cet | na, dar"sane 'pi saahaayyasamiihaavirodhino 'sattvasyaanayanaad ity ukte.h | na caasato 'naadheyaati"sayasya kuta"scit ka"scid vi"se.sa.h na tasya vi"se.so naapi tata.h prakaa"sasya, upalak.sa.namaatra.m tv aakaara ity api na sambaddham, upalak.sakatvasyaapi vastuny evopapatte.h "sikhaadivat |

[409] na ca tathopalak.sito 'pi prakaa"sa.h svayam avi"se.saat kriyaabhedopayogii bhavitum arhati | karmasaamarthyaat tasya taad.r"sii "saktir iti cet, na, karma.no d.r.s.tasaadhanam anapek.sya "sakter ad.r.s.te.h | na caakaarabhedam antare.na taad.rkkriyaabhedo d.r.s.ta.h, tathaapi tasya saak.sitvamaatrakalpane paakaadi.su paacaakaader api tatkalpanaaprasa"nga.h | tato durapahnavaa tatra "saktir aakaarasya | na ca bhinnaanubhavavyavasthaab~nja.m ka"scit | tata.h prakaa"sata iti prakaa"sa aakaara eva | prakaa"sana.m prakaa"sa iti tu taddharmamaatra.m bhedaantarapratik.sepe.neti sthiti.h ||
aakaara eva niyataa hi bahi.h prav.rttis tasyaa.m bhramasthitirado virahe katha.m syaat |
tasmaan niraak.rtimate suniraak.rteyam aarabdhasiddhir iti saak.rtivaada eva ||
eva.m tarhi yaavad bodhas taavad aakaaro yaavac caakaaras taavad bahi.s.thaa v.rttik.rtaa bhraantisthitir iti na kadaacid vyavadaanam, aliikatve tv aakaaraa.naa.m svaprabhavavaasanaasamuuhasamuddhaataad atyantamatyaye niraabhaasam aakaa"sasa.mkaa"sa.m prakaa"samaatram ava"si.syata iti vyavadaanam ucyate | aakaarasatyataamate tu durlabham etad iti ced | bhavatu ki.m taad.r"saa tena kartavyam | mahaapraarambhasambhogakaayavilopalolupenaasadvaayanaasamuddhaate hi prak.rtivitatha.h sa.mkalpa eva maa bhuud bahi.h prav.rttir vaa | yad vaa aakaaro 'py ani.s.to maa bhuut | cittaakaaravi"se.sabhaavanaayaa.h "subhasambhaaraabhiyogasya ca saamarthyaat abhimataakaaravi"se.sasya samudaye kiid.r"so do.sa.h | na ca kadaacid aakaare do.sakar"sanaat sarvadaa tanniyama.h, saamagriibhedasyaatyantikasya sambhavaat, anyathaaliikasambhavo 'pi sadaatana.h syaat | tasmaat,

yaata.m kaa~ncit pari.nati"sikhaa.m lak.sa.navya~njana"sriicitra.m 
ceta.h "subha"satasamullaasataabhyaasabhuumna.h |
sambaddhaatmaa gu.nanidhir asadvaasanaasannibaddhaa 
"suddhaakaaraprakararahita.m na tv anaakaaram eva ||
sa.mv.rttiviniv.rttau syaad dharmakaayavilopanam |
aakaaraviniv.rttau ca sambhogasya paraabhava.h ||

[410] da"sabhuumibhujaa.m buddhes tadaakaaraat tathaa sthiti.h
pi.n.da.m vihaaya hastasya lehana.m sphu.tam iid.r"sam ||
sambuddhakalpaa da.sabhuubhujo 'pi yadaa niraakaarataraantara"ngaa.h |
tadaa kra"siiya.h karalehana.m ca vara.m ca nirmaa.nad.r"so varaakaa.h ||
buddhaadhipatyena tathaa prabodhe da"saavaniinaa.m parama.h sa laabha.h | 
a.nubhramaa.naa.m bhramabhaarayoga.h sukha.m na caamedhyavi"se.sato 'pi ||
taddharmasaak.saatkaranaad iti ced dharmakaayad.rk |
prasaktaa na tu sambhogakaayad.rk tasya sidhyati ||
tadaakaaratayaa tasya tadaakaarodayo dhiya.h |
tadbhoga.h (87a) sarvabhaumaanaa.m "subhasambhaarasambhavii ||
"suddhalaukikavikalpasammukhiibhaavabhaavi pa.tudharmade"sanam |
uddharapra.nidhipaakato 'tha vaa sarvavittir api tattadarthata.h ||

graahyaadyabhaave 'pi tattadarthinaa.m tattadarthasa.mvaadasambhavaat, sarvaj~nataavyavasthaapi sarvasvabuddhyaakaaravilaasa iti | atha vaa,

yathaa sakaladehinaam anubhavasya citraa sthiti.h 
samantasamayatraye tadanukaarisarvaak.rte.h | 
dhiya.h pra.nidhipaakata.h samudaye svaruupa"sriyaa 
sahaiva vividhaak.rtivyatikaraikaruupo vibhu.h ||
suuk.smataraabhrapatrapihito 'yam aruupad.r"sa.h 
sarvam ida.m svaruupam adhiyanti da"saavanaya.h |

[411] tatra ca ni"scalaapratimabhaagam u"santi vapugocarabhaaga e.sa iti "se.sam a"se.sam api ||citram anekam ekam iti ki.mk.rta e.sa vidhi.h paarthiva eka e.sa iti ki.mk.rta e.sa vidhi.h |
sa.mv.rtisatyam etya yadi saa sthitir evam iya.m j~naana"subhorubhaarajanitas tu mahaati"saya.h || asya ca citraakaararaa"se.r

nirupadravabhuutaarthasvabhaavasya viparyayai.h |
na baadhaa yatnavattve 'pi buddhes tatpak.sapaatata.h || 
(PV II 212-213, also quoted in NKan 107,22f.
with baadho 'yatnavattve in the second half.)

tathaa hi,

sambhaaraabhyaasajanmaa nirati"sayarucer gocarasvaikavitti-
sthityaagantuprapa~ncaapacayaparicitaakaa"sakak.saaprabhaabhuu.h |
naanaanirmaa.nav.rndair anuparatajagatk.rtyaraa"sir da"seya.m 
heyaa kenaastu yasyaa yadi paramucitaa vyutthiti.h kalpanaiva ||

iti mahaapa.n.ditaj~naana"sriimitraviracitaayaa.m saakaarasiddhau sa.mkle"savyavadaanavyavasthaaparicchedo dvitiiya.h samaapta.h |
