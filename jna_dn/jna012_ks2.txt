[1-10] is still lacking.

 
[11,1] [k.sa.nabha"nga-adhyaaye]

[11,2] [dvitiiya.h paada.h anvayaadhikaara.h] 

[11,3] naapy aya.m viruddho hetu.h, sapak.siik.rto jalabh.rti dar"sanaat, saadhya-viparyayasya vyaaptilak.sa.nasya viruddhasya saadhyavati dar"sanaanupapatte.h | nanu saahasam etat, kvacid api dhiya.h k.sa.nabha"ngagocariikara.nasaamarthyaanupalabdhe.h, tathaavasaayaabhaavaat | na ca pramaa.nabalaavalambanaad ambude k.sa.nabha"ngasiddhi.h | pratyak.sato hi sa eva aya.m toyada iti pratyabhij~naanam asya kaalaantarasthaayitaam evopasthaapayati | tad-baadhitatvaac caanumaanam anavakaa"sam | na caanumaanam anyad asti | sattvaanumaane ca punar nirdar"sanaantara samiik.saayaam anavasthaa prasa"nga.h | tasmaat sapak.se 'dar"sanaat na virodha-parihaara.h | vipak.siibhuute 'mbhobh.rti bhaavaac ca [a] virodha evaanaikaantikatvasyaasattvasya | pak.se ca k.sa.nabha"nga-pratij~naayaa.h pratyak.sabaadhaa | yad aaha "sa.mkara.h, pratyak.se.naiva sthiti-viparyayaabhaavasya(a) siddhatvaad iti | na caayam ekataagraha.h puurvaaparakaalayor apramaa.nam, sa.mvaaditvaat | tathaa ca nyaayabhuu.sa.na.h yathaa cedam asya kaaryam ity asyaa.h pratiiter visa.mvaadaabhaavaad eva praamaa.nya.m, tathaa 'nena etaani krame.na k.rtaani na yugapad iti pratiite.h, sa eva aha.m sa eva aya.m spha.tika ity evamaadi pratyabhij~naayaa"s ca visa.mvaadaabhaavaad eva praamaa.nyam e.s.tavyam, tulyayogak.sematvaad iti | tad etad asa.mgatam | ali"ngasya hi vikalpasya visa.mvaado naama arthakriyaapraapti.h pramaa.naantarasa.mgatir vaa syaat | tatra sa eva ity adhyavasaayamaatraan na apara pramaa.nav.rttir atra | arthakriyaapi naikapratibaddhaa siddhaa kaacit, bhinnenaapi tatsamaana"saktinaa taad.rgarthakriyaayaa.h kara.naavirodhaat, tathaa hi yathaiko gha.to vaari dhaarayatiiti tatkaalabhaavino 'py anyasya na vaaridhaara.nam, tathaa dvitiiyak.sa.ne 'py anyo yadi vaari dhaarayati tadaa kiid.r"so do.sa.h syaat? visad.r"sakriyaayaa.m tu cintaiva naasti | tasmaat yathaa paavakaade.h paakaadikriyaa pratibaddhaa siddhaanubhuuyamaanaa

[12] dahanaj~naanasya sa.mvaadam aapadaayati, na tathaa prathamacaramakaalayor ekiibhaavapratibaddhaa kaacit kriyopalabdhigocaraa, yathaikabhaavagraho 'pi sa.mvaadii syaat | 
sarve.saa.m sarvadaikaadhyavasaayasaamyaat kim apara sa.mvaadaapek.sayeti cet, na, asiddhatvaat | yady api hi samaana"saktibhir ekatvam avaseya.m tathaapi sarvair iti na "sakyam asarvavidaa | atiindriyadar"sanaa.m suramuniyoginaam ulla.mghaniiyataa te.su ka"scit kadaacit k.sa.nabha"ngadar"sii yadi syaat, na virodha.h | adhikaadhika"saktidar"sana.m ca sa.mbhaavanaabiijam | yadi tu svabhaava eva aya.m k.sa.nabha"nga-naamaa na bhavati na tair graha.nam iti, yuktam etat | tac ca niruupayitum aarabdham | ato yaavan na svabhaava siddhi.h, taavan na sarve.saa.m k.sa.na-dhva.msa-ni.sedhaadhyavasaaya siddhi.h | atiindriyadar"si-dve.si.no hi naanupalabdhi-maatre.na ni.sedham abhidadhaanaa.h saadhava.h, atiprasa"ngaat | yogyaanupalabdhis tu de"saadi-viprakar.si.ny-asamarthety aastaa.m taavat | katipaya-sa.mpratipattis tu taimirika-kalitake"saadi.sv api sa.mbhavinii na sa.mvaadam avasthaapayitu.m "saknoti | etac ca pratyak.saapek.sayocyate | anumaanatas tu k.sa.na-bhede bhaava-bheda.m pratiyanta.h kim ihaapi pari.sadi ni.seddhu.m "sakyante, tat-saadhanaabhyaasasya kvacid anivaara.naat? tasmaan na sarve.saam adhyak.sak.rto 'numaanaatmaa vaa ekaadhyavasaayo niyamena bhedaadhyavasaaya-ni.sedho veti na pramaa.naantaravat sa.mvaada-sa.mvaaditam asya praamaa.nyam, luuna-punar-jaata ke.sa-ku"sa-kadalakaa.n.taadi.su vyabhicaaraac ca | yat punar anena vi"se.sa-vacanaabhimaaninaabhihitam, atha visa.mvaadiny api pratyabhij~naa d.r"syate | kaarya-kaara.na-bhaava-pratiiti.h ki.m visa.mvaadiny api na d.r"syate? yaa visa.mvaadinii saa kaarya-kaara.na-pratiitir eva na bhavati, apramaa.natvaad iti cet? samaana-maatraapi | visa.mvaadinii yaa saa pratyabhij~naiva na bhavati tad-aabhaasatvaad iti |
syaad etat, yadi kaarya-kaara.na-bhaava-pratiitival lak.sa.na-bheda.h pratipaadayitu.m "sakyeta | tathaa hi kaarya-kaara.na-bhaava-pratiitaav api yadi vastu-maatre.na janana.m dhuumaader g.rh.niiyaat, gardabhaadi vyabhicaare.na vahnaav api hastaka.m tyajet | evam anvaya-maatre.na vyatireka-maatre.na vaa yathaayoga.m bhaavyam | yadaa punar anvaya-vyatireka-graha.na-prava.na pratyak.saanupalambhasambhava.h kaaryakaara.nabhaavapratyaya.h puraskriyate, yathaa nir.niitam-asmaabhi.h trika-pa~ncaka-cintaayaam, 

[13] 	na sthita.m tatra naanyasmaaj jaata.m naayaatam anyata.h |
yasya bhaave bhavet kaarya.m na cet tasya.h na kasyacit ||

[kaaryakaara.nabhaavasiddhau] iti, tadaa tv avyabhicaara.h | eva.m yadi pratyabhij~naane 'pi lak.sa.na-bhedo dar"sita.h syaad dar"sayitu.m vaa "sakyo vyabhicaaraavyabhicaaropayogii, tadaa yuktam etat | na caivam asti, sarvatraatyanta-sad.r"sa-vastuni p.rthagjanapratyabhij~naayaa eka-rasatvaat | yadi caava"syam etaavataa kaalena bhraanta-bhra.m"so bhavatiiti kaala-niyama.h syaat, tadaapy ucitam etat | yaavataa cchinnodbhinnake"sapaa"saadau pur.saayu.sa-k.saye.naapi naikataa-bhrama-bhra.m"so 'va"sya.m yatnavato bhavaty eva iti cet? na, tatraapi niyamaabhaavaat | prayatamaanasyaapi hi vacana-maatram apramaa.nam upapatty antara.m ca durlabham | yadi copapatty-antara.m pratyabhij~naa-siddhaikatva-baadhakam, prastute 'pi ki.m naivam aasthiiyate? kevala.m pratyabhij~naayaatiitam anumaana.m varaakam asamartham idaanii.m ke"saadau tava vacanamaatram api samartham iti mahatii paraamar"sa"sakti.h | bhinne 'pi ke"saadaav abhedaadhyavasaayadar"sanaad bhavatu tatra yathaa-katha~ncid bhedasa.mpratyaya iti cet? na, anyatraapi bahula.m tathaa dar"sanaat | na hi stambham ekam apaniiya nive"site sad.r"se stambhaantare na bhavaty eva pratyabhij~naanam || eva.m gha.tapa.taspha.tikaadi.sv api yatra yaavad atyantasad.r"salaabha.h | bhinnakaaladar"sane caaya.m nyaaya.h | samasamaya.m tu ayogolakayugalopalambhe 'pi bhavaty eva bhedavyavasaaya.h | tasmaat kaalabhedenaikaabhimate 'pi stambhaadau bhinna eva kim ayam ekatvaadhyavasaaya.h stambhaantare.neva? athaabhinna iti sa.m"saya.h pratyabhij~naayaa.h praamaa.nyaprati.sedhii katha.m ni.sedhya.h? atha k.sa.nabhedenaabhedasyaad.r.s.tapuurvatvaan na sa.m"saya iti cet | naitad api saadhu | na hy ad.r.s.tam ity eva naastiiti "sakyate vaktum, sato 'pi suuk.smatayaa 'nupalak.sa.naat | tatk.sa.nodayavyayadehopacayaapacayavat | tato 'nupalak.sa.ne 'pi bhedasya sattaa"ngollekha"sekharo durnivaara.h sa.m"saya.h | etaavad vimar"saabhaave tu itarajanasya ni"scala eka-avasaaya.h syaat | yuktas tu so 'pi sa.m"saya eva | ki.m ca k.sa.na-bhedenaapi bheda.h pramaa.na-parid.r.s.tatvaad d.r.s.ta eva | 

[14] yathaa dhaaraadau kiyaty api nabho-bhaage 'paraapara-paya.h paate 'pi tad eva idam udakam ity avadhaara.nasya viparyaya-sthite"s ca sa.mbhavaat |
anabhyaasa-dar"saayaam ekataa-agraha.h tatra stambhaadau tv abhyaasavato 'pi iti cet, nanu k.sa.na-bheda-bhaavini vi"se.se sarvatraivaasmaadar"so 'nabhyaasa ity upapaaditam eva | ambha.h stambhaadau tu tat-kriyaa-saartha-saamaanyaalambana.h sarvatraabhyaasa.h sthuula-vi.saya.h | tasmaan na pratyak.se.na k.sa.na-dvaye abheda-saadhana-vyaapaara.h sviikartu.m "sakya.h | ekaavasaaya-maatra.m tu sad api vyabhicaaraad asamartham | 
nanu sarvatra niilaadau p.r.s.tha-bhaavinaa vikalpena pratyak.sasya vyaapaaro 'nugamyamaana.h praamaa.nyam upanayati | tad-ekataavasaayo 'py eka-vi.sayam eva praamaa.nyam asya diipayatv iti cet, na khalu sarvatra p.r.s.thabhaavivikalpavi.saye praamaa.nyam indriya-j~naanasya | mariici-vi.sayasyaapi jalaavasaaye jala-vi.saye praamaa.nya-prasa"ngaat | vikalpaapek.sa.m tu praamaa.nyam iti tad-anudaye na praamaa.nyam iti nyaaya.h | tad-udaye tu sa.mvaadaapek.sam eva tat | na caikaadhyavasaayasya sa.mvaada.h sa ity aaveditam etat | 
nanu yatra baadha.h tatraapraamaa.nyam abaadhite praamaa.nyam iti ki.m na paryaaptam? iya.m gatir avanata-gagana-pratibhaase 'pi de"sa-kaala-naraantara-vyaapinii sa.mbhavati, niruupyamaa.naa tru.tyati iti pratyabhij~naayaam api samaanam | 
ki.m caayam abaadho naama baadhaaviraho baadhaanupalabdhir veti vikalpayo.h kramaad asiddhir anekaanta"s ca du.spratividhaana.h | anupalabdhi-maatre.na ni.sedhaasiddhe.h, baadhakasya ca anumaanasyaabhidhaasyamaanatvaat | atha pratyak.sa-sama-aakhyaateya.m pratyabhij~naa, katham anumaanena baadhyate? na caabaadhyatva-pratij~naanaad baadhakasya sad-bhaava-cintaavakaa"se 'numaanasyaapy avakaa"sa.h svayam eva datta.h | praamaa.nyasyaiva siddhi-baadhanayor adhikaaraat pratyak.sam evaasyaa baadhakam astv iti cet, sa.mvaada-dra.thimni pratyak.sa-"satenaapi kim asyaa.h? tata.h pratyak.se.naapi baadhanam asyaa.h sa.mvaada-"saithilya.m sa.mbhaavayad-anumaanam api sannidhaapayati | 

[15] api ca maayaakara.h "sirasi nimajjita.m golakam aasyena ni..hsaarayatiiti pratyabhij~naa "sirasi chidra-prasa"nga-sa"ngatenaanumaanena baadhyamaanaa ki.m nopalabdhaa? baadhyamaanaa na pratyak.sam iti prastute 'py astu | ata.h pratyak.satva-kiirtanam asyaa yaacitakama.n.danamaatram atraa.nam | yathaa caavanataakaa"sa-pratibhaasa.h sarva-sa.mpratipattaav api naabaadhya eva, tathaa naavisa.mvaady evety api vyaktam | tadvad eva caikataa-graha.h sarva-sa.mpratipattaav api naavisa.mvaadii | na hi tad-aparaadhyavasaayodayam antare.na pra.nataambara-sa.mvedane sa evaayam iti pratyaye 'para.h sa.mvaado 'rthakriyaadi-svabhaava.h sa.mbhavati | ata"s ca baadhakaabhaave 'pi naamaapraamaa.nya-vyavahaaro '"sakya-saadhana.h | tad-vad eva sa.mvaadena praamaa.nyam anua"saasata.h tad-abhaavaat praamaa.nya-vyavahaaro 'pi kuta.h pratyabhij~naayaa.h? ubhaya-ni"scayaabhaave ca tad-ubhayaavalambii sa.m"saya.h siddha.h | tallak.sa.ne kadala-kaa.n.taadau vyabhicaara-dar"sanaat parip.r.s.taani.s.taa"nga"s ca | tat-kuta.h praamaa.nyam? 

[15,11] ki.m ca, ya evam aaha visa.mvaadinii yaa saa pratyabhij~naiva na bhavati tadaabhaasatvaad iti, tena"sabdaadau prameyatva.m hetuu-k.rtya yat saadhya-vyabhicaari prameyatva.m, tat-prameyatvam eva na bhavati tadaabhaasatvaad ity api vaktavyam eva | 
atha pramaa.na-vi.sayatva-maatra.m prameyatvam, tac ca vyabhicaari.no 'py ak.sii.nam | eva.m tarhi puurvaapraikiikara.na-maatra.m pratyabhij~naartha.h | tac ca vyabhicaari.nyaa apy asti | pratyabhij~naa naama kriyaataa.m maa vaa, kevala.m saa pramaa.nam eva na bhavatiiti vaktavyam | prameyatvam api yad-vyabhicaari, tat li"ngam eva na bhavatiity api bruuhi | ekalak.sa.natayaa yathaikatra vyabhicaaras tathaanyatraapi sa.mbhavan na nivaaryata iti pratyabhij~naane 'pi naa"sakyam ||

[15,12] ki.m ca, ya evam aaha: visa.mvaadinii yaa saapratyabhij~naiva na bhavati tadaabhaasatvaad iti, tena "sabdaadau prameyatva.m hetuu-k.rtya yat saadhya-vyabhicaari prameyatva.m, tat-prameyatvam eva na bhavati tadaabhaasatvaad ity api vaktavyam eva | 
atha pramaa.na-vi.sayatva-maatra.m prameyatvam, tac ca vyabhicaari.no 'py ak.sii.nam | eva.m tarhi puurvaapraikiikara.na-maatra.m pratyabhij~naartha.h | tac ca vyabhicaari.nyaa apy asti | pratyabhij~naa naama kriyaataa.m maa vaa, kevala.m saa pramaa.nam eva na bhavatiiti vaktavyam | prameyatvam api yad-vyabhicaari, tat li"ngam eva na bhavatiity api bruuhi | ekalak.sa.natayaa yathaikatra vyabhicaaras tathaanyatraapi sa.mbhavan na nivaaryata iti pratyabhij~naane 'pi naa"sakyam || nanv agnir atrety anumaanam ananumaana.m ca hetvaabhaasa-kaale samaanaakaaram | tat-kathamekatraa"svaso naanyatra? hetu-dvaare.na vi"se.saat | yathaa hi eka.m tri-ruupa-li"nga-ni"scaya-janitam anyad anyathaa, yathaa kaarya-kaara.na-bhaava-pratiitir eva kaacit pari"suddhaa yaa adhyak.saanupalabdhi-saadhanaa, kaacid anyatheti dar"sitam | tathaa ca sati bhinnalak.sa.natvaat naa"svaasaanaa"svaasa-sa.mkara.h | tathaa na pratyabhij~naayaa.m "sakyam, anupahatendriyasyeva tajj~naanasya vaa vyabhicaari.nyaam api vyaapaaraat | naapara.h parair api paridiipite vi"se.sa.h | diirgha-kaalaanubandha-maatra.m tu bahala-

[16] vyaamohaad ad.r.s.taadi-hetu-prabhaavaad viparyaya-saamagrii-samavadhaana-parilambe 'py upapattimat,yathokta.m praak | yad vaa yata.h kuta"scit parok.saartha-pratipattim anumaanam anumatya yatra vyabhicaara.h, tal-li"ngam eva na bhavati, anumaana.m veti nirv.rttim aalambamaana.h pak.sadharmatvaadika.m li"ngalak.sa.na.m tat-prabhavam anumaana.m ki.m artham abhidadhyaat? 
atha vyabhicaari.no 'pi vyabhicaara-dar"sanam asamartham, saamagrii-laabha-vilambe vyabhicaaraadadar"sana-maatre.na li"ngatva-prasa"ngaad vaktavyam eva lak.sa.nam, yad-iik.sa.naan nirv.rttir aniik.sa.naad anaa"svaasa"s ca jaayate? tato na prek.sas tad-anuruupaanu.s.thaana praarambham aasaadayet | santi hi pratyaniika-dar"sana-sthaanaa.m saadhanaani cira-kaakaabhyaasa-bhavitaa sama-samaadhi-balonmiilad adhyak.sa-gocara-vyabhicaaraa.ni k.sa.nikataadi-saadhanavat | tat-kim idaanii.m vyabhicaaraad adar"sana-maatre.na bhaavinyaa.h pramaa.naanupapatte.h saadhanaany eva bhavantu tad-anuruupaanu.s.thaanena (7b) vaa viphala-maayaa-samaavi"satu prek.sa.h | pak.sadharmatvaadilak.sa.ne tu tallak.sa.na-niruupa.naayaa.m tad-apraaptau tadaiva hastakatyaagaan naayaasamaavi"sati | tallak.sa.na-praaptau vaa tad eva upaadadiita | tan na vyabhicaaraavalambana.m saadhu, vyatireka-niraakara.naayaiva vivekaarambhaat || tat-katha.m lak.sa.nam avaacyam iti cet, etat sarva.m pratyabhij~naayaam api aalocayan yaavan na lak.sa.na-bheda.m pa"syasi, taavannaikasyaa.m vyabhicaaraadar"sii vyabhicaaraad adar"sana-maatre.naaparasyaam aa"svaasam ekaantena kartum arhasi | tasmaal lak.sa.na-yukte baadhaasa.mbhave tallak.sa.nam eva duu.sita.m syaad iti sarvatraanaa"svaasa.h | tad iya.m pratyabhij~naa vyapanayatu vyabhicaara-"sa"nkaa.m, kala"nkitaa tayaa na kaalaantara-sthitim arthasya sthaapayitu.m prabhavati, naapy anumaanam anavakaa"sayitum | tat-katha.m tad-apek.sayaa pratyak.sa-baadhita.h pak.sa ucyate? sapak.se vaa jaladhare katham anvayaabhaava.h? 
atha maa bhuut pratyabhij~naayaa.h praamaa.nyam, tad-anusaarii sthirataani"scayo vaa | k.sa.nikatvaavadhaara.na.m tu sapak.siik.rte katha.m yata.h sapak.se sattva.m hetor upapadyate? ucyate, iha jaladharasya jala-dhaara.na-kriyaa-samarthas taavad ekaartha-svabhaavo '"sakya-parihaara.h | k.sa.naantare ca dvitiiyaadau tat-kriyaayaa.h k.rtatvaat puna.h kartum a"sakyatvaat taj-jaatiiyaam anya-jaatiiyaa.m vaa kuryaat | na kuryaad vaa kaam api kriyaam iti pak.sa.h | eva.m tat kriyaa-kara.na-k.sa.naat praag api 

[17] vaktavyam | tatra yadi tat-kara.na-samartha-svabhaavo 'mbhodhara.h, tat-k.sa.navat k.sa.naantare 'pi katha.m kadaacit kriyaa-viccheda.h? k.sa.naantara-nivartaniiya-kriyaa-samartha-svabhaavatve vaa k.sa.naantaravat tatraapi k.sa.ne sa-jaatiiyetara-kriyaa-prasava-prasa"nga.h | k.sa.naantare 'pi hi tac chaamarthyasya sa.mbhavaaj janana.m tac caanyadaapy ak.sii.nam | 

kaaryaa.ni hi vilambante kaara.naasannidhaanata.h |
samartha-hetu-sad-bhaave k.sepas te.saa.m tu ki.m k.rta.h || (TS 395)

etenaakara.na-pak.so 'pi pratik.sipta.h | yadaa vilambo 'py asahya.h, tadaa duurotsaaritam akara.nam | asaamarthye vaa samiihita-samaye 'py akara.na-prasa"nga.h, sadaika-svabhaavatvaat | svabhaava-bhra.m"se ca prati-k.sa.na.m k.saya.h siddho jaladharasya | tatra prayoga.h, yad yadaa yaj janana-samartha.m tat tadaa taj janayaty eva | yathaa 'ntyaa kaara.na-saamagrii sva-kaaryam, sa eva vaa jaladharas tad avasthaayaa.m vaari dhaarayan k.r.sii-bala-vilocanotsavaadi-kaaryam, vaari-vitara.na-kaale vaa tat-kriyaam, "sakta"s caayam ubhaya-da"saayaam ubhaya-kaaryam arjitum iti svabhaavahetuprasa"nga | jananam antare.na saamarthya-vyavasthaayaa.m sarvasya sarvatra "sakti-vyavahaara-prasa"nga.h | niyata"s caaya.m pratipanno vyavahaara.h | na caasya jananaad anyan nimittam upapadyate | tato janana-vinaabhaave vipak.se niyamavattve (8a) lak.sa.na-vyaapaka-viyogenaatma-sattayaa viyujyamaano janana eva vi"sraamyatiiti samartha-vyavahaara-gocaratva-maatraanubandhi janakatva.m siddham iti vyaapti-siddhi.h || 
eva.m yad yadaa yat-kara.na-samartha.m tat-tadaa tat-karoty eva | yathaa 'ntyaa kaara.na-saamagrii | "sakta"s caaya.m sakalakriyaatikrama-kaale 'piiti | anyadaa sarvathaa 'kara.na-pak.se yojyam | asamartha-svabhaavatve tu yad yatraa"sakta.m na tat tat-karoti, yathaa "saalya"nkura.m kodrava.h |a"sakta"s caayam udavaahano 'kara.na-k.sa.navat k.sa.naantare 'pi, iti vyaapaka-viruddhopalabdhe.h na kadaacit kuryaad iti hetv-artha.h | viparyaya-prayoga"s ca, yad yan na karoti na tat tatra "saktam, yathaa "saalya"nkuram akurvan kodrava.h | na karoti ca prathama-k.sa.na-saadhyaa.m kriyaa.m dvitiiyaadik.sa.ne, dvitiiyaadik.sa.nasaadhya.m 

[18,1] vaa prathama-k.sa.na, iti vyaapakaanupalabdhir jaladharasya tat-tat-kriyaasu samarthaasamartha-svabhaavatayaa prati-k.sa.na.m bhedam utpaadayatiiti || eva.m sarvathaa 'kara.naapek.sayaa yad yatra karoti na tat tatra samartha.m yathaa "saalya"nkuram akurvan kodrava.h | na karoticaakara.na-kaale kara.na-kaala-kaarya.m kriyaam iti | saamarthyaapek.sayaa, 
yad yat karoti na tat tatraa"saktam, antya-saamagriivat | karoti caaya.m toyadharas toya-dhaara.nam iti viruddha-vyaaptopalabdhir asamartha-k.sa.naad bhinatti kara.na-samartham | yathaa hi jananena vyaapyate samartha-sthiti-yogyataa, tathaa janana.m tayaapi (|) tad asaamarthya-viruddha.m yat saamarthya.m tena vyaapta.m kara.nam upalabhyamaana-saamarthya.m kadarthayatiiti samarthaasamartha-svabhaavatayaa svabhaava-bheda.h siddhas toyadasya | tat-katha.m sattvaad anyad anumaana.m naastiity ucyate? 
atra ca samartha-vyavahaara-yogyataa-jananayor bhinna-vyaav.rttikatayaa saadhyaavi"si.s.tataa hetor ity avaantarai.h kiirtita.m duu.sa.nam anavakaa"sa.m veditavyam | tasmaad ekaarthakaari.ni.h k.sa.naantaraapek.sayaa samarthetara-svabhaavatayaa bheda eveti k.sa.nabha"ngitayaa sapak.sataam aavahati | balaahake sattva-siddhir aviruddhaa | 
nanu k.sa.na-bhede.sv avati.s.thamaanasyaapi bhaavasya sahakaari-sa.mgamaapek.sayaa kara.naakara.nam upapadyamaana.m katha.m svabhaava-bhedam aapaadayitu.m prabhavati? tato yathoktaprasa"ngamaulahetu.sv anekaanta.h | ki.m punar asya samartha-svabhaavasya sahakaaribhi.h kartavyam, yad ayam anapek.sya sahakaari.no na sva-kaarya-karma.ni prav.rttim aalambate? anupakaari.ny apek.saayaa ayogaat | svayam asamarthas tu saamarthyam arthayamaana.h sahakaari.no 'pek.sata iti yuktam etat | tato 'ki~ncit karaa.h ca sahakaari.no 'pek.saa-gocaraa"s ceti vyaahatam |
atra "sa.mkara.h, sahakaari-viraho hi tasyaasaamarthyam ucyate | tac caasya sahakaari-saakalya-hetubhir apaniiyate, tayor ekatra (8b) saha-sthiti-virodhaat | saakalya-hetubhya"s ca vaikalyasyaiva vyaav.rtti.h, na tadvata.h saakalyasya sahakaari-viraha-vyaav.rtti-ruupatvaat | na ca sahakaari-saakalya-vaikalyayor aavirbhaava-tirobhaavaabhyaa.m tad-vatas tad-bhaava-siddhi.h, tasya taabhyaam anyatvaat | ata eva sahakaari-viraha-vyaav.rtti-hetor na tad-vatas tirobhaava-siddhir iti || 

[19,1] etad eva nyaayabhuu.sa.nakaaro 'py aaha, sahakaari.nas tasya kam upakaara.m kurvanti yena tair vinaa na karotiiti cet, kaaryam eva kurvanti | anyopakaara-kara.ne hi sahakaaritvam eva na syaat | tathaa hi yadi tam eva kurvanti tadaa tat-kaari.na eva syu.h na tat-sahakaari.na.h | tena sahaika.m kaarya.m kurvanto hi tat-sahakaari.no 'bhidhiiyanta iti | tathaa bhavatu naamaanupakaarako 'pi sahakaarii, tathaa yadi tasya praag eva "saktir asti ki.m na karoti? naasti cet, pa"scaad a"sakta.h katha.m karoti? pa"scaac chakta"s cet, "saktaa"saktayo.h katha.m na naanaatvam? viruddha-dharmaadhyaasasya bhedakatvaad ity aa"sa"nkya sahakaari-saakalya.m hi tasya "sakti.h | tad-vaikalya.m caa"sakti.h | tena sahakaari-vaikalye praag a"sakta ucyate | pa"scaat saakalye ca "sakta.h | dharma-dharmi.no"s ca bheda.h prasaadhita.h | tena "sakty utpaade 'pi naava"sya.m tad utpaada.h | a"sakti-niv.rttaav api naava"sya.m tadvato niv.rtti.h, pratibandhaabhaavaad iti |
tad etat sarvam apohaprastaave dharmadharmi.nor abhedapratipaadanenaiva nirasta.m veditavyam, saakalya-vaikalyayor aavirbhaavatirobhaavaabhyaa.m dharmi.na eva tathaavasthaanaat | astu vaa dharmadharmi.nor bheda eva (|) naapi sahakaari.naam aki~ncit-paratve vipratipaadyaamahe | kevala.m na taavanta eva sahakaari.na.h kaarya-kaari.na.h | naapi saakalyam eva kaaryam arjati, ki.m tu so 'pi bhaava.h | tad-artha.m tair eva prayattam iti na vistare.nopayoga.h | tasya ca bhaavasya yaad.r"sa"s carama-k.sa.ne 'k.sepa-kriyaa-dharmaa svabhaava.r(,) taad.r"sa eva cet, prathama-k.sa.ne 'pi, tadaiva prasahya kurvaa.no giirvaa.na-"saapenaapi naapahastayitu.m "sakta.h | ki.m punas tavaamunaa marma-pii.taa-janita-viklava-vikro"sa-maatre.na? yathaa hi "saktaa"saktayaa bha"nga-prasa"nga-parihaaraaya saakalya-vaikalyalak.sa.na-dharmaantara-svabhaave "sakty-a"saktii bhinna-svabhaave kalpite, tathaa na so 'py ak.sepa-kriyaa-dharmaa svabhaavo bhaavaad bhinna evaabhidhaatu.m "sakya.h, bhaavasyaakart.rtva-prasa"ngaat |
atha yathaa "sakty-a"saktii bhinnau dharmau pratijaaniimahe, na ca tayor udaya-vyayaabhyaa.m bhaavasya ki~ncit, tathaa 'k.sepa-kriyaa-dharmatva.m k.sepa-kriyaa-dharmatva.m ca dharmaantaram eva | tac ca sahakaari-sannidhaana-pratyaya-bhaavaak.sepam udety vyeti ceti | tathaiva bhaavasya na ki~ncid ity ucyate |
ucyataam | kevalam astu nedaanii.m kaarya-janma, kaara.naabhimatasya taadavasthyaat | tathaa hi na sahakaari.na eva, naapi saakalyam eva janaka.m tathaa saakalye (9a) sati 

[20,1] jaatam ak.sepa-kriyaa-dharmatvam api na prak.rta.m bhaavam anapek.sya janakam, janakatve 'pi svayam eva bhaavasya janakatva-sviikaaraat | ki.m tu prak.rto pi bhaava.h kartaa sviikartavya.h | sa ca praciina-da"saato 'natiricyamaana-muurti.h kurvan puurvam api kuryaat, akurvan vaa pa"scaad api na kuryaad iti tad avastha.h paribhava.h | yadi tu kaadaacitka.m saakalyaadi-vastv-antaram eva hetu.h, tadaa kaaryam api tad apek.sya.m kaadaacitkam iti nyaayyam etat | eva.m yaavad yaavad dharmaantara-parikalpa.h, taavat taavad udaasiino bhaava.h | atha ak.sepa-kriyaa-dharmatva.m jaata.m, kaarya.m tu tato notpaadyata iti ko 'ya.m nyaaya.h? tad ava"sya.m kaarye.na janitavyam | tac caak.sepa-kriyaa-dharmatva.m praa.n-naasiid iti kaaryodayasyaapi naavakaa"sa.h | eva.m tarhi kaaryotpaadanaantariiyakam ak.sepa-kaaritvam, ak.sepa-kaaritva-naantariiyaka"s ca kaaryotpaada iti vyaktam itaretaraa"srayatvam | anyathaa na yadi kaaryotpaada-naantariiyakam ak.sepa-kaaritvam, naak.sepa-kaaritvena kaaryodayaak.sepa.h | yadi ca naak.sepa-kaaritva-naantariiyaka.h kaaryotpaado 'k.sepa-kaaritvaat praag api syaat | ekaarthatve tu saakalye jaate saty ak.sepa-kaaritva.m dharmaantara.m jaatam iti kim anayaa bhaa.sayaabhihita.m kaaryam utpannam iti? tathaa ca sati na prak.rtado.saparihaara.h | na hi kaarya-janmani vivaada.h, yat svaruupaapek.sas tu kaaryodaya.h tasya sarvadaa taadavasthyaat katha.m kadaacitkateti cintyate | 
tasmaad ak.sepa-kriyaa-dharmeti janayatiiti vaa yat svaruupa-puraskaare.neyam abhikhyaa tasya praag api sattve katham ajani kadaacit? ak.sepa-kriyaa-dharmaka-pratyaniika-svabhaavasya vaa praacyasya pa"scaad anuv.rttau katha.m kadaacid api kaarya-sa.mbhava.h? atha yadi sa evaika.h kartaa syaat? yuktam etat ki.m tu saamagrii janikaa tat-sahakaary-antara-viraha-velaayaa.m baliiyaso 'pi na kaarya-prasava iti kim atra viruddham? ekaartha-kara.naac ca sahakaaritvam uktam, nopakaare.neti | 
atrocyate | yadi militaa.h santa.h kaarya.m kurvate, tadaikaartha-kara.nalak.sa.na.m sahakaaritvam e.saam astu, ko ni.seddhaa? militair eva tu tat kaarya.m kartavyam iti kuto labhyate? puurvaapara-kaaryayor ekatve taavad bhaavasya sarvadaa jananaajananayor anyatara-niyama-prasa"ngasya durnirvaaratvaat | tasmaat saamagrii janikaa, naika.m janakam iti sthira-vaadinaa.m manorathasyaanya-vi.saya.h | d.r"syate taavad evam iti cetata eva na sthairya-pak.sa.h k.sama iti 

[21,1] bruuma.h | sarvo hi prasa"ngo viparyaya-paryavasaana.h | tato yadi nityataa syaat janayitu.h, janya.m sarvadaa syaan na vaa kadaacid apiiti | 
na caivam, saakalya eva kadaacit-kaaryotpattir iti niyamena svabhaava-bha"nga.h |
nanu yadi kvacin nitya.m sarvadaa kaara.nam upalabdha.m syaat, tadaa kvacin nityatvaabhyupagame sadaa kart.rtva-prasa"nga.h sa.mgacchate | yaavataa sarvadaa tasyaabhaavaat katham etaad.r"sa.m prasa~njayitu.m "sakyate? 
(9b) tad etad api graamyam | tathaa hi nityatve satiiti | asyaayam artha.h | para-kaala-bhaavii janako ya.h svabhaavo bhaavasya, sa eva yadi puurva-kaala-bhaavii, puurva-kaala-bhaavii vaa yo 'janaka.h svabhaava.h sa eva yadi para-kaala-bhaavii, tadaa tad upalabdham eva jananam ajanana.m vaa syaad iti | tathaa ca sati siddhayor ekatvaarope siddham eva jananam ajanana.m vaa prasajyeta | na puurva-para-svabhaavayor ekatva-sa.mbhavaan nityatve satiity ucyata iti kim atra viruddham? 
atha puurva-parayor ekatva.m na upalabdha.m katham aaropyata iti manii.saa? eva.m sati "suktaav api rajataarope.na na bhaavyam | na hi rajata-svaruupaa "sukti.h kvacid upalabdhi-gocara.h | aaropyamaa.na.m tu rajata.m kadaacid upalabdham eveti naaropa-k.satir iti bhavataam api k.rtaanta.h | tathaa prasute 'pi puurvaapara-svabhaavayor ekatva.m nopalabhe | aaropyamaa.nau tu mitha.h puurvaapara-svabhaavau siddhaav eva | tad-aarope kara.naakara.ne api prasajyamaane sama~njase eva, gu~njaapu~nje jvalanaaropa-viddhau daahavat | 
tad etad atilaaghavam aavi.sk.rtam-aatmana.h "sa.mkare.na | tad aya.m jaaty-andhaanaa.m niilaadi-prativedhavad asa.mbandho ni.sedha.h saugataanaam asanto 'k.sa.nikaa ity abhidadhaanena | tasmaat sthitam etat, sthiraatmatve militvaiva kaarya-kaara.na-niyamo bhaagyahiina-manoraajyakam artha.m paripu.s.naati paravyaamohanaad anyam anupayuktaaprastutaabhidhaanaat? k.sa.nikatva-vaadinaa hi "saktaa"sakta-svabhaavatayaa viruddham aardhyaasaad bhedam aaropayataa yaad.r"sii "saktir-a"sakti"s ca vivak.sitaa tat-pratividhaanam aacaritum acitam asya | tad-apahaaya svaya.m k.rta 

[22,1] sa.mketena parihaaram aaracayatiiti mahan-naipu.nya.m naiyaayika-pravarasya | yo hi dhuumaad atraagninaa bhaavyam ity aaha, tatraapi yadi ka"scid gardabhaadau duuma-"sabda.m sa.mketya vahnim apahnaviita, na ka"scid do.sa.h | k.sa.nika-vaadii hi yaj janayatiiti samaakhyayaa yad anantara-bhaavi kaarya.m tat-svaruupa.m "saktam ity aaha | na cedam apuurva.m sa.mketa-maatram | loke 'pi hi janana-dvaaraka eva "sakta-vyavahaara.h | yady api saakalya-vata eva janana.m tathaapi na saakalya-dvaare.na "sakta-ucyate, ki.m tu jananaat | k.sepa-vati saakalye 'pi "sakta-vyavahaarasyaa~njasasyaabhaavaat, anadhyavasita-sahakaari-vi"se.sa-saakalyasyaapi janana-dar"sane idam atra "saktam iti vyavahaaraat | taad.r"sa.m ca svaruupa.m "saktir ucyate | asya "saktir iti bheda-nirde"se 'py svaruupam itivad abhinnaiva | sa ca janayitaa.m svabhaava.h praag apy asti, na ca janayatiiti niyata.m maataa ca bandhyaa ceti praaptam iti | atra prakara.ne yadi naama tvayaa kvacit "sakti-"sabda-nive"sana.m k.rtam, tadaavirbhaava-tirobhaavaabhyaa.m ca na bhaavasya ki~ncit | tata.h prastute kim aayaatam? yat khalu janayit.r-ruupa-janayit.r-bhaavaad abhinna.m tayor yadi nodaya-vyayau kuta.h (10a) kaadaacitkataa kaaryasya? udaya-vyaya-yoge vaa svabhaava-bhedas tadavastha.h |
yadi tu tad api na janayad-ruupa.m bhinnam eva, tadaa tasyaapi nodaya-vyayaabhyaa.m bhaava-tru.ti.h | kevalam ajanaka eva bhaava.h syaad iti muula-naa"sa.h | tasmaad bruuyaa.h ki~ncit ki~ncit-karasya kvacit kaarya-kaala-bhedena "saktaa"sakta-svabhaavayor viruddha-dharmaadhyaasaad bheda eva | 
ata eva yad aaha bhuu.sa.nakaara.h, tatra kaalabhedenaavirodhaat | yathaa kriyotpatte.h puurva.m ni.skriya.h spha.tika.h, sa eva pa"scaat sakriya.h | saadhyatvaad ad.r.s.taanta iti cet, na pramaa.na-siddhasya saadhyatvaayogaat | eva.m hi viruddha-dharmaadhyaasaad bhedo 'py asiddha ity api bruvaa.na.h katha.m vaaryate? tasmaad yayor dharmayor yathaa virodho d.r.s.ta.h, tayos tathaivaabhyupagantavya.h | yathaa sa eva hetu.h svakaarya prati "sakta.h, kaaryaantara.m praty a"sakta ity ekasyaiva vi.saya-bheda.m prati "sakty-a"saktii na viruddhe, tathaa kaala-bhedenaapi "sakti-bhede "saktimad abhedasya pramaa.na-siddher ubhayatraavi"se.saad iti | etad apy asaaram | etayaa hi.n.tiira-pi.n.taa.tambara.m vi.tambayate | tathaa hi na khalu pramaa.na-siddhir naama pratyak.saanumaane paribhuuyaabhidhaatu.m "sakyate | tatra ca pratyak.sam iti na pratyabhij~naa-vikalpaad anyat | saa ca nivaaritaa |

[23,1] yac caanumaanam aaha "sa.mkara.h sthira-siddhau notpattyanantara.m vinaa"sii bhaava.h prameyatvaat | vastuvyaav.rttivad iti | avidyamaana-vipak.satvaad anvayy eva hetu.h | prameyatvasya k.sa.nikatvena virodhaabhaavaat sandigdha-vyatirekam iti cet, na khalu k.sa.nikatve kasyacit prameyatva.m sidhyati, k.sa.nasthiti-dharma.na.h pramaa.na-kaale 'tipaataat, atiitasya ca pratyak.satve 'tiprasa"ngaat | 
tad api manoratha-maatram | tathaa hi | maa bhuutiitasaya grah.nam | vartamaanaya ca k.sa.nikasyaiva k.sa.nikena j~naanena graha.na.m bhavi.syati | tasmaad avirodha eva prameyatva-k.sa.nikatvayo.h | atha kaara.na.m vi.saya iti j~naanaat praag apek.sita-sattaako 'rtha.h k.sa.naantare 'nanuvartamaano na graahya eva syaat, k.sa.naantaanuv.rttau vaa ak.sa.nikatvam eveti cet, tat kim iya.m raaj~naam-aaj~naa yad ajanakena graahye.na na bhavitavyam iti? 
ayam asya samayaeveti cet, nyaayasyaayam avasaro na samayasya | tasmaat samayam anapek.sya vaada-vyasaninaa nyaayopanyaasena paro bodhayitavya.h |

samayasya hi saadhanatve sarva-siddher nyaayo naama na ki~ncit | 
nyaayas tu samaya-baadhanaayaiva katha.m samayam eva "sara.niikuryaat || 

katham ajanitena graha.nam atiprasa"nga"s caivam iti cet? janitenaapi katha.m graha.nam? jaayamaana.m hi j~naana.m vi.sayam anubhavad upajaayate | tac ca janma-vi.saya-k.rtam anya-k.rta.m vaa syaat, ko vi.se"sa.h? atiprasa"ngas tu saadhaara.na.h, cak.suraadinaapi tasya jananaat | 
tasyaavi.saya-svabhaavatvaad iti cet, nanu g.rhyamaa.na eva vi.sayo vyavahriyate, na jaatiniyata.h ka"scid vi.sayo naama | tato 'vi.sayatvaad ity ag.rhyamaa.natvaan na g.rhyata iti kvedam uttara.m sa.mbadhyate | tathaa hi svabhaavaad eva nendriya.m g.rhyata iti cet, na, yoginaa.m dar"sana-sviikaaraat | 
p.rthagjanaapek.sayaa niyama e.sa iti cet? p.rthagjanaapek.sayaa tarhi suuk.smaadayo 'pi svabhaavenaiva g.rhyata iti naatiprasa"nga.h | atha vaa,

puurvakaiva tu saamagrii saj~naana.m vi.sayak.sa.nam |
saaloka-ruupavat kuryaad yena syaat sahavedanam ||

[24,1] tena vaa sva-vi.saya-niyatam utpaadita.m j~naana.m tad-eka-graahi, tat-kaara.na-saamagryaa vaa tan-niyatam utpaaditam iti nirvi.se.sa.h | atas tasyaa eva te artha-j~naane graahya-graahaka-bhaava-niyata-janmanii katham atiprasajyeyaataam? 
atha saakaaravedanavaadino hi vi.sayaad eva tat-svaruupa-sa.mvitter utpattir abhimataa, tatraatiita-graha.ne 'tiprasa"nga.h, graha.na-k.sa.naanuv.rttau ca sthira-siddhir iti vivak.sitam | tat kim aya.m prasa"nga-hetur yat paropagamanam anapek.sya na bhavati? tathaa ca sati viparyaya-paryavasaanaat tava sthira-siddhir atiita-graha.na.m veti na graahyaat tat-svaruupa-j~naanotpattir iti syaat | eva.m ca sati vyaktam anyad bhuktam anyad vaantam iti nyaaya.h | sthiram aarabdha.h saadhayitu.m tad-viparyaye.na saakaara-bodha.m vidhurayatiiti |
atha sautraantikasyedam ubhayam asama~njasam itiiyan maatram ucyate, tad api naasti | saakaaravedanodaya-pak.sa-sthitau hi dvitiiya-k.sa.naanuv.rttaav apy arthasya ja.tatayaa prakaa"saanupapatte.h viparyaya-saruupa-svaruupa-sa.mvedanam eva j~naasya vi.saya-vedanam | eva.m ca na vartamaanaanurodha.h, atiite 'pi tat-pratyaasatter apracyute.h | na caatiprasa"nga.h, vi.sayaantare.na saaruupya-samarpa.naat | na ca tan-mata-nirvaaha.h prak.rta.h | bhavatas tu tan-mataa"sraye.naapi prameyatva-hetu.h sthira-siddhaye na prabhavatiiti anekaanta-parihaaraad iti | tata.h sthira-vapu.si pramaa.naantara-siddher ayogaat vajro 'pi pak.sa-kuk.sau nik.sipta.h, ki.m puna.h spha.tiko varaaka.h? tad aya.m sakriyaakriyaavasthayor bhidyamaana.h katha.m kaama-bhedenaavirodhe d.r.s.taantiibhavitum arhatiiti? yac ca vi.saya-bhedeneva kaala-bhedenaapi "sakty-a"saktyor avirodha-pratipaadanam, tad apy anaupayikam | pratiyogii hi dharmo virodhaka.h sarvatra | na ca sva-kaarya-kara.nasya para-kaaryaakara.nam pratyaniikam | ki.m tu sva-kaaryaakara.nam eva | eva.m para-kaaryaakara.nasyaapi para-kaarya-kara.na.m pratyaniikam | na sva-kaarya-kara.nam | sva-kaarya.m na karotiiti vyavacchett.rm eva hi svakaarya.m karotiity ucyate | pratyak.sa-vyaapaara"s ca te sva-kaarya-kari.na.m para-kaarya-kaari.na.m ca bhaava-bhedaavasthaapayati | kaala-bhede tu naikaantaavyavasthaapaka.m pratyak.sam, pratyabhij~naayaa duu.sitatvaat | tata.h svakaaryasya kara.na.m ca pari"si.syamaa.na.m na virodha-parihaaraaya paryaapnoti | 

[25,1] kaakaanekaatvaapek.sa-sva-kaarya-kaara.na.m viruddham iti cet? syaad iyam apek.saa para-bhaagabhaagino yadi vi.saya-bhedavad-abhedaapaadaka-pramaa.na-v.rtti.h syaad ity uktapraayam |
bhavato 'pi tad-anapek.sya viroddha-sthitau ki.m pramaa.nam iti cet?
uktam eva yad yadaa yaj janana-samartha.m (11a) tat-tadaa janayaty evety-aadi, sahakaary-apek.saayaa"s ca tat-sannidhaanaasannidhaanayo.h kaaryaaj janana(: kaaryaarjjana)-prasa"ngena nirastatvaat | tasmaat janayas-ruupam eva "saktir vivak.sitaa k.sa.nabha"ngavaadina.h | tasyaa"s ca bhede katha.m na bhaavabhra.m"sa.h |
yac ca nyaayabhuu.sa.nena pralapitam, yady asya bhinnaa "sakti.h "saktimato 'bhyupagamyate, tathaapi naava"sya.m "saktaa"saktayor bheda.h | kasmaat? tvan-mate 'pi dharma-bhedaad dharmi-bheda-niyamaasiddhe.h | tathaa ca bhinne 'pi kaarye sahakaari.naa.m p.rthag-upayoga.m dar"sayataa 'bhihitam; m.rtpi.n.daader m.rt-svabhaavebhya ityaadi hetubindu.m lekhitvaa | yathaa ca tatra m.rd-aatmaadi-svabhaava-bhede 'pi na kaarya-bheda.h, tathaa "saktaa"saktaadi-svabhaava-bhede 'py abhedo bhavi.syati, abaadhitatvaadhyavasaayasya samaanatvaad iti, 
tad apy anena pratyaadi.s.tam | santi hi dharmaa ye paraspara-virodhino 'virodhina"s ca | na tu dharmaa ity eva virodhaavirodha.h | na hi braahma.nya.m vaiyaakara.natvenaaviruddham iti caa.n.taalatvenaay aviruddham ity abhidhaatu.m "sakyam | na caatra braahma.nya-vyaapta.m caa.n.taalatvam | na ca vaiyaakara.natvenaapi viruddham | yathaa caatra sva-pratiyogi-brahma.nyetaratvam eva virodham aadhatte na vaiyaakara.natvena, tathaa janayad-ruupam ajananatayaiva viruddha-bhaavaan na vastu-santaana-bhedena | niila-catur-asraaditaa tu "sveta-parima.n.dalataadibhir virodham aasaadayatu, na tu kvacit kaarya-kaara.naadibhi.h | ato yadi virodhagandhaasa.mbhavaat sa.msthaana-m.rt-svabhaavayor abhinnena dharmi.naa bhaavyam, tat kim atyanta-pratyaniikayor ekakaarya.m prati janayad-ruupetarayor apiiti ka.h sacetanaka"s cintayet? viruddhaaviruddhatvam eva katham avagantavyam iti? 
yad vyavacchedena yadvidhaanam, yad vidhaanena vaa yad vyavaccheda.h, tat tena viruddham | na ca m.rn-mayam iti vidhaanena p.rthuudarataavyavaccheda-"sa"nkaapi sa.mbhavati | taj janakaabhidhaanena caataj janakatva.m vyavacchidyata eva, ataj janakatvena ca taj janakatvam | na taj janakam ity eva hy ataj janakam iti na~n-samaasa-vaakyam api vismaari | 

[26,1] tasmaad yayor dharmayor yathaa virodho d.r.s.ta.h tathaivaabhyupagantavya ity evam eva vi"se.sam abhipretya yukta.h, naika-kaalaapek.sayaa, samaana-pramaa.nayor aprav.rtte.h | yena hi kaala-bhedenaabhinam eva vastu sakriyaakriya[aa]-niilaaniilatvaadi yuktam abhyupagata.m, yasya vaa tad-aatmani pramaa.na.m prav.rtta.m, tasya kvacid vivaada-sa.mbhave kaala-bhedenaavirodha.h tadvatiiti yuktam | tac ca dvayam api naastiiti vyaktam | ata ekatvaadhyavasaayasyaabaadhita-vi.saya-vi"se.sa.nam asiddham | ekatvaadhyavasaayamaatra.m punar anaikaantika.m baadhakaapek.sam eva | anyathaa ke"saadaav api na baadhakam apek.seta | baadhaka.m coktam | yad apy aya.m svapnaayamaana iva viplavate |
atha naivaabhinnaatmana.h kasyacit svabhaava-bheda i.syate, eva.m tarhi sakaari-p.rthag-upapayogakathana.m baalonmattapralapita.m syaad iti | tena yadi (11b) dharmadharmi.nos taadaatmya-tiraskaare.na bhedaapaadanamaatram i.s.tam, tadaa na prak.rtopayogi | tathaa hi dharmi.na.h sakaa"saad dharmaa bheda-bhaagino bhavantu na vaa? santi taavat kecid anyonya-virodhino ye svaadhikara.na.m abhittvaa nocchvasitu.m "saknuvantiiti vivak.sita.m k.sa.nikavaadina.h | tatraanena taad.r"saa dharmaa eva na santi, santo 'pi vaa kaalaady upaadhisaapek.saa bhedasaadhava ity eva vaktu.m nyaay[y]am | p.rthag-upayogaat sahakaari.naa.m dharmi.na.h p.rthag eva ta iti kim anena? 
yadi tu svabhaavy-abhaaja eva bhedakaa na bhidyamaanaa iti samayo 'sya syaat, yukutam etat | yaavataa balanaadayo 'py avalanato bhedakaa d.r.s.taa eva | te ca kriyaadi-ruupatvaad bhinnaa eva | tasmaat kalpanoparacita-vibhaagaa bhavantu saugata-matena, bhavan-matena vaa, taattvika-bhedo dharma-dharmi.no.h kim idaanii.m naikaantena? prastaavaantara.m hi tat | du.spariharaas tu dharmaa dharmi.na.m bhindaanaa ye virodha-sthaayina iti siddha.m saadhyam | atha kaaryaad abheda"s ca svabhaavaanaa.m p.rthak sahakaari-kaara.na-kalaapopayoga-vi.sayatva.m ceti du.r"sli.s.tataamaatram udbhaavyate para-nayasya? tathaapi prastutak.sater abhaavaat kim anena? bhedavataam api bhedakatvaad dharmaa.naa.m du.r"sli.s.tataabhaasataa ca bhinna-samaya-sthaanaa.m parasparam aga.nite.su sthaane.su sa.mbhavati | tattva.m tu kiid.rg iti tat-tat-sthaana-niruupa.ne vyaktiibhavi.syati | 

[27,1] tatra yadi prastutaanupayogi yat ki~ncid vistaarayataa sthaatavyam ity abhimatam, sarvasya "sakyam etat | na caitaavvataiva dharma-dharmi-vaada-parisamaapti.h | tat kim asya garbhaarbhakam-anati"sayaanasya nindaa-vacane nirbandhena? tathaa ca sati tasmaan na dharma-bhedaad eva dharmi-bheda iti nigamanam apy asyaayuktam | bauddha.h kila [na] dharaa.naa.m bhedamaatre.na dharmi-bhedam aaha | ki.m tu virodhena | anyathaa k.rtakatvaanityatvaadiinaam api dharma-bhedam aacak.siita | anenaapi svaya.m viruddha-dharmaadhyaasaad ity ak.saram utthaapitam | tad yadi virodha-bhedamaatrayor vi"se.sa.m na pa"syati, yuktam aaheti kim apara.m vaktavyam? 
yad apy ayam evaaha; yo hy anantara-kaarya-kara.na-svabhaava.h sa katham aadau tat kaarya.m kuryaat? atha kuryaan na tarhi uttara-kaarya-kara.na-svabhaava.h | na hi niilotpaadana-svabhaava.h piitaadikam api karoti | na ca prathamottara-kaaryotpaadana-svabhaava-bhedaat tadvato 'pi bheda.h svabhaava-bhedasya vyabhicaaritvenoktatvaad iti | 
tad api ni.rsaaram | yadi hi svabhaava-"sabdena svalak.sa.nam abhipretam, tadaa tad-bhede bheda eva vastuunaam, kva vyabhicaaravaartaa? tasmaat svabhaava-bheda iti kalpita-dharmaan naanaatva.m yuktam | na ca tanmaatre.na dharmi-bhedam aapaadayati para.h | ki.m tu virodhena | na ca tad-virodhe 'pi dharmi-bheda-vyabhicaaro 'sti | virodho hi na bheda.m vyabhicarati | bhedas tu virodha.m vyabhicaratiity uktapraayam |
nanu yadi kalpitaa eva te dharmaa.h kva virodha.h, kva vaa (12a) bheda iti cet? 
iha dvi-vidham abhidheya.m kalpita-"sabdasya, tat-tad-vyaav.rtta-vastu-sa.mbhave bhedamaatra.m kalpanaavabhaasi, tad api kalpita.m kuvalayaniilatvaadivat | kalpanaamaatranive"si ca kalpita.m karike"saratrigu.niimayatvaadivat | tatra yady antima.h kalpitaartha.h syaat, na bheda-nirodhaad iti yuktam | praciine tu kalpitaarthe vastu-svabhaavasyaivaadhyavasaanaad bhedo virodho vaa vyavasthaapyamaana.h sa.mvaadam aadaayaiva vartata iti na do.sa.h | 
yac cedam, uttara-k.sa.ne yat kaarya.m kartum asya svabhaava.h, tat katha.m prathama-k.sa.ne kuryaat? 
anyathottara-kaarya-kaaritaiva na svabhaavasyeti, tad apy aparibhaavya bhaa.sitam | sthira-svabhaavatve hi bhaavasyottara-kaalam eveda.m kaaryam, na puurva-kaalam iti kuta etat? tad abhaavaac ca kaara.nam apy uttara-kaarya-kara.na-svabhaavam iti kuta.h? arthaanurodhinyo hi vaaca.h "sobhaa-bhaaja.h, na vaag-anurodhaad artha-tathaa-bhaavo raajavat | ki.m kurma.h, uttaram eva tasya janmeti cet astu | 

[28,1] sthiratve tu tad anupapadyamaanam asthirataam aadi"satu | sthiratve 'py e.sa eva svabhaava.h, tasya yad uttara-k.sa.na eva karotiiti cet, hatedaanii.m pramaa.na-pratyaa"saa, pramaa.na-baadhite 'pi svabhaavaalambanena nistara.naat | dhuumaad atraagnir agner abhaavaad vaa neha dhuuma ity ukte 'pi hi "sakyam abhidhaatu.m, svabhaava evaayam asya yad idaaniim atra niragnir api dhuuma iti | tasmaat pramaa.na-siddhe svabhaavaavalambanam, na svabhaavaavalambanena pramaa.na-vilopa.h | pramaa.na-nir.naya"s ca vihita eva | niilotpaadana-svabhaava"s ca na piitaadika.m karotiity asamiik.saakhyaanam | upaadaanatvena hi tatkara.nani.sedho, na tu sahakaarikaara.natvenaapi, sahakaaritayaa tatraapi katha~ncid upayogasyaa"sakya-baadhanatvaat | na caanyavar.nasyaanyavar.nopaadaanataani.sedha eva | d.r"syate hi piitaiva haridraa cuur.nasahakaarikaa raktasyopaadaana.m bhavantiiti nidar"sanam asa"ngatam | yadi ca yathaa na niila.h piitam utpaadayati tathaa nottara-janaka.h puurvam utpaadayati? 
tad alam eva.m-vidha-pralaape.su nirbandena | sthitam etat paraspara-viruddha-dharmaadhyaasaad de"sa-bhedavat kaala-bhede 'pi janakaajanaka-svabhaavayor bheda eva ||
etena yad api nyaayama~njarii-kaara.h praaha, nanu kaaryotpatti-hetur ye.saa.m sannidhim apek.sate te khalv apek.sita-sannidhaya.h, sahakaari-pratyayaas tasya ki.m kurvanti? na ki~ncit | kevala.m kaaryam eva ye.saa.m bhaavaabhaavaav-anuvidhatte te kaarye.naivaapek.sita-sannidhaya.h sannipatanta.h tad eva kaarya.m vivak.sita.m hetunaa saha kurvantiiti sahakaari.na ucyante na tu yena saha kurvanti tasyaiva kartaaro bhavanta.h sahakaari.no bhavitum arhanti | (12b) tasmaad ak.sa.nikasya sva-kaarya-nimaa.ne dvi-vidha.m saamarthyam, eka.m nija.m saamarthyam, dvitiiya.m caagantuka.m sahakaary-antaram, tayor abhaave tat-kaaryaanutpatte.h | tasmaad eva hi dvividhaat saamarthyaat kaaryotpatter abhyupagamaat | ekam ak.sa.nika.m g.rhiitvaa tasmaad eva kaaryotpatti.m sa.mbhaavayanta.h saamarthyam eva hetuunaam avij~naatavanta.h pare | yasmaad ak.sa.nikasyaapi kramavatii.su taasu taasv arthakriyaasu kartavyaasu kramavat-sahakaary-antaram eva saamarthyam a"ngii-kurma.h | tathaa ca kramavat-sahakaari-naanaatvaad api kramavat-kaarya-naanaatvopapatter a"sakya.m bhaavaanaa.m prati-k.sa.nam anyatvam upapaadayitum iti | 

[29,1] tad apy apaastam | yady api hetv-antara-kalpita.m saamarthyam avij~naatam asmaaka.m tathaapi yaj janayatiiti vyavahaara-gocariibhuuyam aapanna.m svaruupam ava"syam abhyupagantavyam, bhaavasya svalak.sa.naakhya.m saamarthya.m sa.mkhyaatam asman-mate | tat ki.m praag api pa"scaad evaveti vikalpya daa.sa.nam udiiritam? 
tatra kim anenokta.m bhavatiiti niveditam | yat tu kaarye.naivaapek.sita-sannidhaya ity upask.rtam, tad api niruupa-yogam | yadi hi kaaryam eva sva-janmani svatantra.m syaat, yuktam etat, kevalam eva.m sati sahakaari.naam api saamarthya-ruupataa-kalpanam aphalam iti, heto.h saamarthyam anapek.sya svaatantryaad eva kaarya.m kadaacid bhavati kadaacin na bhavatiiti ki.m hetu-saamarthya-samarthana-vyasanena, vyavahaara-maatra.m vaa saamarthyam iti, na hi kvacit ki~ncit samartha.m naameti praaptam | astu ko do.sa iti cet? 
santo hetava.h sarvathaa 'samarthaa.h, asat tu kaarya.m svatantram iti vi"suddhaa buddhi.h | utpattau tu sad ruupa.m kaarya.m kim artham arthaantaram apek.sata iti niruupaya taavat | 
tasmaat saamagriim apek.sate kaaryam ity anenaak.sare.na saamagry eva janana-samarthaa kaaryasyety evaartha.h, na ca saa samagrebhyo bhinnaa | tata.h samagraa eva janakaa.h | bhinnatve 'pi vaa 'rthaantaram iva saakalyam api sahakaariiti na vi"se.sa.h | tato yaavanta.h sahakaari.nas taavanta.h praty-eka.m samarthaa iti praag vidyamaanaanaa.m katha.m kriyaatikrama.h? saakalyam eva hi pa"scaad upapattimad iti samaya.h, tad api vaa tebhya eva sahakaaribhyo labhya-sa.mbhava.m praag api te.sv asatsu katha.m sattaaviyukta.m kadaacid yaavad ekasyaapi praag-bhaava.h? 
atha kaaryasyaivaayam aparaadho yad amii.sv asamarthe.su kadaacin notpadyata iti cet? 

sarvaavasthaa-samane 'pi kaara.ne yady akaaryataa |
svatantra.m kaaryam eva.m syaat tan na kaarya.m tathaa sati || (PVA II 396) 

iti ki.m na pa"syasi? 
syaad etat | na tadbhaave 'va"sya.m bhavatiiti tat kaaryam ucyate, ki.m tu tad abhaave na bhavaty eveti vyatireka-pradhaanyaadiiti cet? 

[30,1] 	tad bhaave 'pi na bhaava"s ced abhaave bhaavitaa kuta.h |
tad abhaava prayuktasya so 'bhaava iti tat kuta.h || (PVA II 411) 

yadi hi svaya.m bhavana.m bhaavayad eva kaarya.m hetu.h, tadaa tad abhaava prayukto 'syaabhaava ity api syaat | yadaa tu hetau jananonmukhe 'pi svaatantrryaad eva na bhuutam iti katha.m tad abhaava-prayojako 'syaabhaava iti pratiiti.h? tasmaad yadi kaarya-kaara.na-bhaava.h (13a) tadaa niyata.m yathaiva tad abhaave niyamena na bhavati, tathaiva tad bhaave 'pi nyamena bhavet | abhavac ca na tat-kaara.nataam aatmana.h k.samate | tad aya.m prayatnaparamparayaapi hetunaa.m samarthaasamarthalak.sa.nodaya-vyayayogo jaara-garbha iva gopayitum a"sakya"s catur-buddhi.su ||

[30,9] yad apy aaha "sa.mkara.h | na ca sarvatra sahakaari-bhedena kaarya-bhedaad api kaara.nasya bheda.h sidhyati | yathaikatve 'pi sahakaari-bhedaad vij~naanavarti-vikaara-jvaalaantaraa.ni pradiipa.h karoti, na caasau bhidyate, tad abhedasya pramaa.na-siddhatvaad iti | apuurvo 'yam asya dabhaarambha.h | yad ayam ak.sepa-kriyaa-dharmaa svabhaava.h "sakti-"sabda-vaacya.h, sa ki.m praag apy asti, yadi vaa sa.mpraty eveti vikalpya codya "sakti-vaacya.m mama sahakaari-saakalyam iti braviiti, "sakty-a"saktilak.sa.na-viruddha-dharmaadhyaasaad bheda ity abhimatena kaarya-bhedaat kaara.na-bheda iti samaadhatte, ka.h khalu kaarya-bhedaat kaara.na-bheda.m vaktum upakraanto yatraivam ucyate, sahakaari-bhedena ya.h kaarya-bheda.h sa na kaara.na-bheda iti, api tu yasya yadaa yaj janana-svabhaava.h so 'va"sya.m tat karoty eva | 

[30,18] na hi pradiipa eva vij~naanaadi-kaaryaa.ni sak.rt kartu.m samartha.h k.sepe.na janayati | tad-vad vaa krama-bhaaviny api kaaryaa.ni sajaatiiya-vijaatiiyaani ki.m na tadaiva karoti | atas te.saam anya eva kaarako diipa iti yuktam | evam anyatraapy e.sa eva nyaaya.h |
yat punar aaha, pradiipaadi-vyaktiinaam iva praty-ekam utpatti-vinaa"sa-kaara.naanupalabdher abhraanta.m spha.tikaader avasthiti-vij~naanam iti, tad apy andha-"sara-k.sepaayate, pradiipe 'py anyaanyasyotpatti-kaara.nasyaanupalabdhe.h | vaarti-snehaadayo hi pradiipa-hetava.h, te ca prati-k.sa.na.m prati-lavaadi vaanyaanyii bhavanty adhyavasaaya.h kasya sa.mbhavati | anyathaa spha.tike 'py anaanyii- bhavati puurva-puurvam anyad-anyad uttarottarasya kaara.nam anvaya-vyatirekaanuv.rtter iti ki.m g.rhyate | yady api ca pradiipe kaala-bhedenaanya-buddhir asti tathaapi na taila-vartyo.h, tat-katha.m pradiipaadi-vyaktiinaam utpatti-kaara.nopalabdhir na spha.tikasyety ucyate | vinaa"sa-kaara.na.m tu cintayi.syaama.h | naapi pradiipa-bha"nguratayaa tat-kaara.na-bha"nga.h sa"ngato vaktum, kaara.naabhedaat kaaryasyaapi pradiipasyaabheda-prasa"ngaat | 

[31,7] atha varti-snehayo.h k.saya upalabhyate, pradiipasyaapi k.siiyamaa.na-de"sa-vyaapti-viyogaat, sa eva k.saya iti cet | taila.m prabalam aasiid idaaniim alpa.m vartate | vartir apy evam | pradiipo 'py anyaanyatailavartibhaagaparihaare.naanyaanya-tad-bhaaga-vyaapiiti, sarvathaa niv.rttis tu katham avasaatu.m "sakyaa, pratyabhij~naanasya tad-avasthatvaat | 
atha varty-aadiinaam apacaya-kaale 'vayave kriyotpadyate | tato vibhaagodaya.h | tata.h sa.myoga-naa"sa.h | tato 'pi tad-aarabdha-dravya-naa"sa.h | puna.h kriyaa, sa.myogaat itara-dravyodaya"s ceti naika-dravya-nirvaaha-siddhir iti cet |
anubhava-bhuvam avatarann api yady aya.m prapa~ncam aadriyate, bauddho 'py eva.m sva-prakriyaam udgho.sayan katha.m vaarya.h | (13b) puurvakebhya.h sabhaaga-hetubhya.h sahakaari.nam aparam arthaman tato vaataatapa-timiraadi [samaasaadya] tebhya.h parasya samaanaparimaa.nasya yathaa sahakaari-bala-sa.mketa.m nyuunasyaadhikasya vaa sa.mbhava iti na spha.tika-"sata-ko.ti-prabh.rtiinaam ekataa-nirvaaha-siddha.h | yadaa punar anena saadhanam evopanyasta.m tadaa naasya prakriyayaa siddhi.h, tvat prakriyayaa baadhaa vaa | 

[31,18] vaataadaya.h kim upacinvanti apacinvanti vaa spha.tikaadau, yena sahakaaritayaa kalpyante, praag-bhaavitva-maatre.na kaara.natve 'tiprasa"ngaad iti cet | na vai sthuula.h ka"scid upacayo 'pacayo vaa kriyate tais tasya | ata evaatyanta-sad.r"sodaya.h | suuk.smas tu a"sakyopalak.sa.natayaa yatheda.m tayaa nirde.s.tum ayogya.h, tathaa ni.sedham apy ayogya eva | evam aneka-vastu-sa.mkare kadaacit kenacid upayoge na ki~ncid vastu prastutopaadaanasya sahakaari syaad iti na sarvathaa sahakaary-antara-virahaad ekasya janana-sa"ngatir avagantavyaa ity upanyaasasyaartha.h | sthiratva-siddhau tu yadi tvam api sva-prakriyaa.m nirvaahayitum ii"si.se, ii.si.sya | bauddha-saadhana-vicaaras taavat prastuto 'yam | tatra ca prastute 'neka-kaarye.naanekena bhaavyam iti kena kar.ne bhavato nive"sitam, yata.h pradiipa-d.r.s.taantiikara.na.m bhavata.h "sobheta | tad idam ucyate, anyo vyaadhir anyad au.sadham iti |

[32,4] yad apy aaha, yad eva ca sahakaari-bhedena kaarya-bhede pradiipasyaabheda-siddhau saadhana.m, tad eva krama-vat-sahakaaru-bhedena kaarya-bhede 'kramasyaapiiti, tad apy atyantam asa.mbaddham | advayaakaaram indriya-pratyak.sam eva hi bheda-bhra.m"sam aa"sa.msati pradiipe | sapratighasya hi pradiipasya naikasthaanam | bhinna-de"sasya caatyanta-sad.r"sasyaapi bhedopalak.sa.nam anivaarya maayaagolakavat | ata ekaakaaram indriyaj~naanam ekataayaam eva pradiipam avasthaapayati | kaalabhede hi bhinne 'pi vastuny atyantasad.r"se pratyabhij~naanam upajaayamaanam upalabdham | na ca pratyabhij~naanaad anyad ekataa-saadhanam | 
tat-katha.m tad eva saadhanam iti na plavate | na ca sad.r"satayaa kaalabhedena pratyabhij~naanasya sa.m"sayaa"ngatva.m vyabhicaara-dar"sanaat,lak.sa.na-bheda-virahaat | sak.rd-abheda-bhaasiny api pratyak.se 'naa"svara.h, tathaa kvacid adar"sanaat | indriya-j~naane hi krama-dar"sane 'pi na yogyam artha-dvaya.m pratighaati, ekiibhuuyopalabhyamaanam upalabdham | tat-katha.m sarvatraanaa"svaasa.h | tasmaad anupayogi pradiipa-d.r.s.taantena pratyavasthaanam | etad eva ruupa.m d.r.s.taantiik.rtyaabhipraayaantaram asya dyotayan nyaayabhuu.sa.ne 'pi yad aaha, 
api ca yena svabhaavena ruupa.m ruupaantara.m karoti, na tenaiva rasaadikam, rasaader api ruupa-svabhaavataa-prasa"ngaat | tata.h sarva.m ruupa-kaarya.m cak.s.saa g.rhyate | na caitad i.s.tam | tasmaad yathaa ruupa.m ruupaantarotpadana-svabhaavena tad eva karoti, vij~naanotpaadana-svabhaavena vij~naanam eva karoti, na ruupaadikam | rasotpaadana-svabhaavena ca rasam (14a) eva.m ga[ndha]-spar"sanajananasvabhaavaabhyaa.m taav eva janayati | tad-vat ak.sa.niko 'py aadya-kaaryotpaadana-svabhaavena tad eva karoti | tad uttara-kaarya-janana-svabhaavena tad uttaram eva janayati | naadyam uttarottara.m vaa | evam uttarottara-kaarye.sv ananta-kaala-bhaavi.sv api pratiniyataa.h svabhaavaa dra.s.tavyaa.h | svabhaavaa eva hetavo na svabhaaviity apy ayuktam, ruupasyaahetutva-prasa"ngaat, svabhaavaanaam eva hetutvaat | atha na ruupasya svabhaava-bheda i.syate, ki.m tv eka eva tathaa-bhuuta-svabhaavo, yena bhinnaakaara.m bhinna-de"sa.m kaaryam utpaadayati | tasya bhinnasvabhaavakaaryotpaadaanurodhena svabhaava-bheda.h kathati iti | 
nanu eva.m paro 'py abhinnasvabhaavasyaivaak.sa.nikasya krama-bhaavy- aneka-svabhaava-kaaryotpaadanaanurodhena bhaava-svabhaava.m kalpayan nopaalambham arhatiiti | 

[33,3] etad apiir.syaa-kaa.saayita-dhiya.h para-dhandhiikara.na-maatram | tathaahi yadi taavad abhinn-aatmaapi diipa-vad anekam artham andhakaara-naa"saadi karoti kalpita-svabhaava-bheda itiiyan-maatra.m vivak.sitam, hanta ko ni.seddhaa | asty e.sa sa.mbhavo yad anekam eka karotiiti | eva.m puurvaapra-kaalayor apy eka-svabhaavo yady aneka.m kuryaan na vivaada.h | kevala.m kvacit kaarya-vilamba.h kvacid ak.sepa-karmeti na yuktam, pradiipa-vat sak.rd-aneka-kara.nam astv iti vyartha.m pradiipa-nidar"sanam | atha karama-bhaavy-anekam ekaatmana.h kaaryam astv iti vivak.sitam, tadaa samartham | na khalv adyaapi diipo d.r.s.taantayitu.m "sakya.h | eva.m ruupe 'pi nidar"sane kriyamaa.ne vaktavyam | na caiva.m nirvahati yad aneka.m tad anekenaiva kartavyam, diipa-kaarya-vat kaala-bheda-bhaavi caaneka.m kaaryam iti, na hy aneka.m jaayamaanam ekasyaiva kaaryam aapadyate, eka-kartur apaaye vaaneka-janmaiva na syaad ity upapaadayitu.m "sakyam | daaha-gaahanaader anekasyaanekenaiva jala-jvalanaadinaa kara.na-dar"sanaat | kaala-bhedaabhinnam eka.m vivak.sitam iti cet |

[33,13] aneka-kaalaantaritair ekaatmabhir aneka.m na kriyamaa.nam upalak.sayasi | eva.m tu bruuyaa.h, ekam aneka.m vaa bhinna-kaalam abhinna-kaala.m vaa nityaad eva jaayata iti tac ca pratij~naa-maatraavi.skara.nam abhii.s.taatmana.h kasyacid arthasya [na] saadhana.m, naapi para-prayukta-saadhana-baadhanam iti kim anena | tathaapi na diipa-ruupa-d.r.s.taantena ki~ncit | yadi ca kaarya-bhedenaapi bhaava.m bhindyaad astiravaadii, tathaapi ruupam evaabhidyamaana.m bhidyamaanau ruupa-rasau katha.m janayatiitiiyanmaatre.naanekantam udbhaavya svastho bhava | ruupayaapi punar ekatva-saadhanena ka upayoga.h, siddhatvaat |
tata.h "sa.mkare 'pi, na hi yena svabhaavena varti-vikaarasya hetu.h, tenaiva jvaalopalambhayor api tat-svabhaavataa-prasa"ngaad ity abhidadhaano na ki~ncic cetayata iti upalak.syate, ekasyaaneka-kara.naavirodhaat |
atha yathaa bauddho 'bhyadhaat k.sa.naantare 'pi yadi sa eva svabhaavo bhaavasya, tadaa sa.mpratiiva praag api janana-prasa"nga.h | na ca janayati | tata.h (14b) svabhaava-bhedo bhaavasyeti | tathaa hi, yadi j~naana-janakenaiva ruupe.na varti-vikaara.m karoti diipa.h, tadaa tasyaapi tattva-prasa"nga.h | na ca tattvam asti | tato diipo 'pi ki.m bhinna-svabhaavo 'stu | yathaa ca kaaryaa.naa.m taadaatmya-virahe 'pi hetu-bhedaabhaava.h, tathaa kaaryaa.naa.m bhinna-kaalatve 'pi na hetu-bheda iti vivak.sitam | tadaapi bauddhena pramaa.na-balam aalambya janakaajanakaavasthayo.h bhaava-bheda aaropita.h | tatra ca yady ak.samaa, tadaa 'siddhyaadi-duu.sa.nam eva vaktu.m saampratam | taavataiva tasya niraa"se kim anena prabandhena |
atha du.s.tam eva tat-saadhanam | tathaapi tena yat siddha.m tat siddham eva taavat | pradiipasya svabhaava-bhedo bhavatu, maa vaa bhuut, tathaapi kim asyopanyaasena | yac ca diipasya svabhaava-bheda-saadhanaaya saadhana.m kaaryaa.naa.m taadaatmya-viraho naama, so 'pi yadi siddha-sva-saadhya-pratibandha.h, tadaa tena yadi yugapad api bheda-siddhi.h kasyacit, tadaa tad-iir.syayaa kim anena bauddha-saadhanena | prayaaga-va.ta-prayaataayaatayo.h dvitiiya-muu.tha-kar.naa.teneva sva-saadhya-saadhanaaya prav.rtti-niraa"sa.h kartavya.h | anyathaa 'nena bhede saadhite pradiipa-bheda-saadhanam eva ki.m pravartate, na vaa ki~ncid api saadhana.m saadhya-saadhanaaya pravarteta dhuumaadi-saadhana.m sva-saadhya-saadhaka.m d.r.s.tvaa ||

[34,14] atheda.m pradiipa-svabhaava-bheda-saadhanam adhyak.saadhik.sipta.m, sva-saadhya-pratibandha-vidhura.m vaa, tadaa tad eva na"syatu | na tadaa bauddha-saadhanasya k.sati.h | tathaapi ki.m tasyopanyaasena | yadi bauddha-sparddhayaa tad-vimar"sam-asaarii-kartum upamaana-bhuuta.m vimaraantaram evedam upaniitam, tadaayam asthita.h pak.sa.h svabhaava-bhedo diipasyeti | eva.m sati eka evaasau "sakti-vi"se.so yas te.saam utpaadaka iti cet |
etad apetaagama-yuktika.m para-spardhayaabhyupagamyamaanam api na niiti-"siilaan prii.naati | pratiniyatasvabhaavopaadaanaabhaave te.saa.m sarvatrotpatter ad.r.s.ta-puurvatvaad ity-aadinaa | tathaa svabhaava-bhedaabhaave ca kaara.nasya kaarya-bheda-bhaave tasyaakasmikatva.m prasajyeta | tathaa caakara.na.m vi"svasya vai"sva-ruupya.m syaad ity anena ca katha.m svabhaava-bhedam eva svabhaa.sayaa dra.thayet | na caaya.m nyaayya.h | tathaa hi yat taavad ucyate, yadi yenaiva svabhaavena diipo varti-vikaara-hetus tenaiva jvaalaade.h, tadaa jvaalaader api varti-vikaaratva-prasa"nga.h, na caivam | 

[34,24] tasmaad bhinnenaiva svabhaavena varti-vikaare bhinnena ca jvaalaadau diipa.h pravatate iti viparyayaartha.h | tatra ca pratyak.sabaadhaiva, nira.m"sasya diipaades tatra bhaasanaat | anyathaa kadamba-golaka-vadananda-svabhaavaparikaritasyaabhaasa-prasa"ngaat | na caanupalabhyatvam e.saam abhidhaatu.m "sakyam, pradiipa-svabhaavatve 'nupalabhyataayaa virodhaat | yadi ca pradiipa-svabhaavatve 'py ad.r"syatva.m viruddham anurudhyase varti-vikaara-kaara.natve 'pi jvaalaadi-hetutaa.m ki.m na sa.mbhaavayasi, yata.h svaruupa-raa"siparikalpana-vyagro 'si | tasmaan naanupalabhyamaanasya pradiipa-svabhaavataa | (15a) upalabhyatve ca naadhyak.saadhik.sepaparihaara.h | diipaad anyad eva d.r"syam ad.r"sya.m vaa vastu diipa-svabhaava iti tu naaga-loka-bhaa.saa | ananya-ruupe hi svabhaava-svaruupa-svalak.sa.na-"sabdaa.h prasiddhaa.h | kalpanopasthaapite tu dharme binna ivaabhaasamaane 'pi tad adhyavasaayaad eva svabhaava-"sabda-prayoga.h, yathaa nityatva.m "sabdasya svabhaava iti | tato yadi sahakaari.ni "sakti-"sabda-vad bhinne 'pi kvacit svabhaava-"sabda.h prayukta.h, tathaapi svabhaavaantare.na karotiiti vastv-antare.na sahakaari.naa karotiiti yaavat | na ca svabhaavina.h kara.na-vaara.nam abhimatam | tata.h svabhaavi-"sabdo baahyo 'rtha.h | tena svabhaavenaabhinnenaiva bhinnaani kaaryaa.ni karotiity aayaatam | kevalam anekasahakaariparivaarita iti vi"se.sa.h | sa ca kasya ne.s.ta.h | na ca sahakaari.no 'pi sva-manii.sikayaa kalpaniiyaa.h, ki.m tu yaavanto 'nvaya-vyatireka-graahaka-pramaa.na-vyaapaaraas taavanta eva | sa ca vyaapaara.h tejas-taila-vartyaadi-vyatiriktasya naastiiti kim adhika-vidhaanena | pratyuta svabhaava-"sabdaabhidheyaanarthaan parikalpya .sad-padaarthaam antarbhaavayan ki.m viphalam aayaasyasi | 

[35,16] yadaa caiva.m paryante svabhaava-"sabdaabhidheya.m nija.m ruupam ekam aneka-kaarya-hetur iti upapaaditam tadaa, yad ekena ruupe.na janita.m, tad ekam eveti na siddhaa vyaapti.h |
tatha sati prasa"nga-vat viparyayasyaapi naanekaanta-parihaara.h | pratiniyatasvabhaavopaadaanataapi te.saa.m na pradiipasyaiva taattvikaaneka-svabhaavatayaa, ki.m tu tat-saamagryaam apoddhaara-dvaare.naanvaya-vyatirekaabhyaa.m kasyacit taila.m kasyacid varta.h kasyacid diipa iti katha.m sarvatrotpattir e.saam upalabhyate | 
yat tu kaara.na-bhedaad beda iti, tatra saamagriilak.sa.na-kaara.na-vaijaatyaat kaarya-vaijaatya-nimittaabhyupagama.h, tathaiva pramaa.nenaarpa.naat | na tu saamagry-antargata-kaara.na-naanaatvam ekasyaaneka-svabhaavatayeti "saastra eva vipa~nncitam | tad alam e.saa.m pramaa.na-nirapek.sa-svotprek.saa-maatre.na vikalpe.su nirbandhena | na ca tai.h svabhaava-bhedair bhaavika.h siddhir apy e.saa.m kaacid artha-siddhir ity uktam evety aphala evai.sa bhaava.h | 

[36,3] yathaa tarhi Trilocana"s caryayati tathaanayor api niiyataam abhipraaya.h | tathaa ca Nyaayama~njarii, asaadhaara.nam api sattva.m maadhyamika-nyaayena "sakyam udbhaavayitum | tathaa hi, k.sa.na-vaade 'pi puurva-ruupa-k.sa.ne yena [sva] bhaavenaanantara-k.sa.nam utpaadayati, ki.m tenaiva rasa-k.sa.nam apy aahosvit svabhaavaantare.na | yadi tenaiva, rasasyaapi ruupatva-prasa"nga.h | na hy eka-svabhaavaat kaara.naat kaarya-bheda.m pa"syaama.h, vi"svasyaahetukatva-prasa"ngaat | atha svabhaavaantare.na karoti | yady evam ekasya viruddha.m, svabhaava-dvaya.m prasajyeta | ruupa-janana-svabhaavo hi rasa-janana-svabhaavaan naavyabhicaarii | tatra yadi svabhaavaantara.m bhavet, bhavet tatraiva tasya bhaavo 'bhaava"s ca | bhaavaabhaavau ca saak.saad viruddhau puurvaka.m ruupalak.sa.na.m bhinta.h | na ca bhinno d.r"syate sa.h | 

[36,12] syaad etat | puurvakasya ruupa-k.sa.nasya rase kartavye svabhaavaantara.m puurvaka (15b) eva rasa-k.sa.no, na ca viruddha.m svabhaavaantaram astiiti | yady evam ak.sa.nikasyaapi krama-vatii.su kaarya-vyakti.su svabhaavaantara.m krama-vat sahakaary-antaram eveti sarva.m samaanam anyatraabhinive"saat | tasmaad asaadhaara.nam upaadadaanasya svabhaava-bhedaapatte.h k.sa.nikebhyo nivartamaana.m sattvam | yena ca prakaare.na svabhaava-bhedo niraakriyate, tasyaak.sa.nikatve 'pi samaanatvaat sattvam ak.sa.nikaan na nivartate | ato vyatirekaasiddhe.h pratibandhaasiddhir iti | 

[36,18] tatra taavad Yogaacaarani.s.thaam anaalocayann aya.m saugatasamayaj~naanaabhimaanii Maadhyamikanyaayenety aaha, ubhayor api hetu-phalaapavaadasya tattvato 'bhimatatvaad ity adharasiddhim uddhuuya Saakaarasiddhau dar"sitam eva | sthite ca hetuphalabhaave 'smaakam iya.m k.sa.nabha"ngacintety uktam | saa ca sthitir graahyagraahakabhaavasya taattvikatve g.rhiite | tadaa ca yad eva yasyaanvaya-vyatirekaanuvidhaayi, tad eva kaarya.m kaara.na.m ca bhavatu biijaa"nkura-vat | yathaa ca kasyacid ekam anvayavyatirekaanuvidhaayi d.r"syamaana.m kaarya.m, tathaa yady anekam api kasyacid ekasyaanvaya-vyatirekaav anuvidhiiyamaanam upalabhyate, tadaa kim anekenaapy eka-kaarye.na bhavitavyam | para-vedanaapalaape hi ekam apy ekasya kaarya.m na syaat | anapalaape tv anekam api kaaryam ekasya vaaryate | ata.h para-vedanaapavaadi-vaadimataavataare.na na ki~ncit | graahya-graahaka-sthitau tv eka-vad anekasyaapy eka-kaaryataa-nyaaya.h samaana.h | tat-katham ekaatmanaa janyamaanam ekaakaaram eva bhaved iti plavate |

[37,6] yat tuuktam, na hy eka-svabhaavaat kaara.naat kaarya-bheda.m pa"syaama iti, tad atisaahasam | ki.m vaa na pa"syati pradiipam ekam vikaara-kaari.nan andhakaara-haari.na.m ca, tara.ni.m vaa vaa tama.h kamalayor nidhana-pravedha-vidhaayinam, sarvadaandhakaara-magno vaa bhavaan pa"syati vaa sahasram-a.m"su-maalina.h kaarya-sahasra-kaari.na.h | eka-svabhaavaat tu kaara.naan na kaarya-bheda iti smaana-saamagryaa na kaarya-vaijaatyam ity artha.h | ata eva na vi"svasyaahetukatvam | tasmaad ekasmaad anekotpattir avirodhinii | kaarya-dvaare.na tu ruupa.m ruupa-kaara.na.m rasa-kaara.na.m ceti samuccayena svabhaava-dvaya-vyavahaara.h | ata eva na virodha-vaartaa | na hi samuccaye pramaa.na-siddhe virodha-gandha.h | vaataatapayor ivaikasminn aakaa"sa-de"se ||

[37,14] yat tuuktam, ruupa-janana-svabhaavo hi rasa-janana-svabhaavataa-vyabhicaariiti, taavataapi bheda-maatra.m sidhyati, na tu virodha.h, k.rtakaanitya-vat | yathaa hi niilaabhaavaavyabhicaari piita.m na naala.m bhavatum arhati, na tu tan-maatre.na virodha.h | na hi yad yato bhidyate tad-avi"se.sa.m tena viruddham abhidhaatu.m "sakyam | virodhas tu yady apy ekasmin dharmi.ni dvayor asa.mbhavayor niyama.h, sa ca kadaacid vastunor ekasya bhaave 'nya-paryaadaanaad dahana-tuhinavat | kadaacid dharmayo.h svabhaavenaiva ekaadhi.s.thite 'nyaasa.mbhavaat bhaavaabhaava-vat, niilatvaaniilatva-vad vaa | tatra yadi niila-piita-dravyayor apy eka-bhaave 'nya-paryaadaanam aapaadayet, syaad eva (16a) sahaanavasthaana-naamaa virodha.h | na tu tad-abhaavaavyabhicaara-maatre.na | bheda-maatra.m tu taavataa | eva.m niilatva-piitatvayor apy abhaava-vyabhicaara-maatre.na bheda-maatra.m tu na tu virodha.h | virodhas tu niilatva-sviik.rte dharmi.ni svayam evaaniilatva-bhedasya piitatvasyaabhaavaat | anyathaa k.rtakatvaanityatvaadiinaam api tad-abhaavaavyabhicaara-maatre.na virodha-prasa"ngaat | 

[37,25] atha katham atra tad-abhaavaavyabhicaara.h, na hi k.rtakena sataa naanityena bhaavyam ity upapattir asti | yady eva.m ruupa-janakena sataa rasa-janakena na bhaavyam ity atraapi kopapatti.h | ruupa-janakatvaad eveti cet |

[38,1] na, ayoga-vyavacchedena vi"se.sa.ne k.sii.natvaad upapatte.h, anyayoga-vyavacchedasyaasiddhatvaat | tathaa hi ki.m ruupasya janakatvam eva, atha ruupasyaiva janakatvam iti ruupa-janakam | tatra prathama-pak.se ruupa.m praty ajanakatvasyaiva vyavacchedo na punar anya-janakatvasya vyavacchedo vidhir veti, saadhanaantaram apek.sya tenaiva virodhe vyavacchedasyaiva asiddhe.h | dvitiiye tu pak.se, anya-janana-k.sepa-siddhir asandigdhaa | kevala.m na tatra pramaa.na-vyaapaara.h | yathaa hy ekasya tan-naantariiyakatva.m tathaa dvitiiyasyaapi yadi syaan na do.sa.h, pradiipa-vat | na tu ruupa-janakam ity eva rasa-janaka-pratik.sepo, ruupa-janakatvasyaayoga-vyavacchedenaapi caritaarthatvaad iti na kaapy upapattir atraapi | kevala.m kalpanaa-buddhau yathaarthaantaram iva ruupa-janakatva.m pratibhaati, tathaa tad-abhaavaavyabhicaari ca p.rthag eva rasa-janakatvam avasiiyate | yata.h p.rthak "sabda-pramaa.na-v.rtti.h apek.syate, taavataiva virodham adhyavasyati | saavagati.h k.rtakatvaanityatvayor api na vyavasiiyate kenaapi | naapi tatra virodhaabhidhaanena ka"scid upayoga.h | ekatra dharmi.ny apara-parihaaraartham eva hi virodha.h saadhyate | tad yadi virodhe 'py eka-dharmi-samparka.h, k.rta.m virodha-cintayaa | niilatvaaniilatvaadi.su tu prayujyate paraspara-parihaaraatmaa virodha.h | 

[38,14] nanu parasparaabhaavaavyabhicaaraavi"se.se 'pi katha.m ke.saa~ncid dharmaa.naam eka-dharmi.ny anavasthaanaatmaa virodha.h, ke.saa~ncit punar bheda-maatr.m na virodha.h | 
uktam atra, yad vyavacchedena yasya vidhaana.m yad vidhaanena vaa yasya vyavacchedo niyamena, tat tena pratiyoginaa viruddham | yatra neya.m gati.h, tad-aviruddham ity ala.m puna.h pari"srame.na | tad eva.m ruupa-janana-rasa-jananayo.h parasparaabhaavaavyabhicaare 'pi k.rtakatvaanityatva-vad bheda-maatra.m "sabda-pramaa.naantaraakar.si, na tu virodha iti sthitam |

[38,20] yat tuuktam, tatra yadi svabhaavaantara.m bhaved ity-aadi | sa tarhi nyaaya.h ki.m k.rtak[tv] aanityatvaabhyaa.m bibheti | prasa"nga eva tatraapi bhavatv iti cet | 
nanu paraabhyupagamena prasa"nga.h, na ca mayedam a"ngiik.rta.m parasparaabhaavaavyabhicaara-maatre.na virodha ekatraanavasthaana-hetur iti | ki.m tavai.so 'bhyupagama.h pramaa.na-v.rttir vaa | ubhayathaa 'pi na mamaaparaadha.h | (16b) sudhyatutaraa.m ca k.rtakatvaanity[tv] aadiinaa.m virodho, na caiva.m tasmaat parasparaavyabhicaarasya taadaatmya-ni.sedhe vyaapaaraat na k.rtakatvam evaanityatvam | ani.sedhe tv ekasyaiva k.rtakatvasya bhaave 'bhaava"s ca syaat | yathaa vastuno niilaad aniilasyaavyavacchede tasyaiva bhaavo 'bhaava"s ca sviik.rta.h syaad ity ucyate | niilam iti hi tasya bhaava.h | aniilam iti caabhaava.h tad-abhaava-vyaaptasyaaniilasya bhaavo na vyaapaka.m tad-abhaavam anaak.r.sya sthaatu.m "sakta.h, bhaavaabhaavayo"s ca virodha.h prasaadhita evety eka-dharmi.ny anavasthaanam iti yan niila.m tan naaniila.m piitaadi-vastu, tathaa dharmo 'pi yad k.rtakatva.m tan naak.rtakatvam anityatvaadi | yad ruupa-janana.m tan naaruupa-janana.m rasa-jananaadi | anyathaikatra k.rtakatva-ruupa-jananaadau "sabda-pramaa.na-prav.rttaav anyatraanityatva-rasa-jananaadau pramaa.naantaraanapek.saaprasa"nga.h |

[39,9] tasmaat taadaatmye bhaavo 'bhaava"s caikatra syaad iti do.sa.h | na tad-aadhaaratve | tau hi paraspara.m bhinnau dharmau yady ekatra syaataa.m, kiid.r"so do.sa.h | bhaavaabhaava-do.sasya bheda-saadhanenaiva caritaarthatvaat | "saastre 'pi hi viruddha-dharmaadhyaaso bheda ukto, na virodha.h | virodhalak.sa.na.m tv anyat prasiddham eva | taadaatmya-ni.sedho 'pi vi"se.sa.naanapek.sa-svabhaavaanupalambhaad ukto na viruddhopalambhaat | tad eva.m bhaavaabhaavalak.sa.na-viruddha-dharma-sa.sargaat tad-dharmitvena bhaasamaanau dharmaav eva bhinnau bhavata iti na tayor api dharmi-vastunor naanaa-dharma-yoga-maatre.na bheda-vaartaa | yadaa punas tathaa bhidyamaanaav eva dharmau yathoktaparasparapratidvandvinau bhavatas tadaa tad-dharmi.no 'pi bheda.h, niilatvaaniilatva-bhaavaabhaava-dharmi-vat, eka-kaarya.m prati jananaajanana-vac ca | tasmaad bhaavaabhaavau saak.saad viruddhau ruupa-janakatva-dharmaav eva sva-dharmitvenaabhaasamaanau bhinta.h | na tayor apy aadhaara.m praciina-viruupalak.sa.nam, svaya.m virodhaabhaavaat | ata eva na bhinnau d.r"syate sa.h, eka-kaarya-janakaajanakatve ca svaya.m pratyaniikatayaa svadharmi.na.m bhinta eva, abheda-dar"sana.m ca pratyaniikaavasaayena virodhii yata iti anumaana-v.rtti"s ceti sarvam anavadyam ||

[39, 22] aya.m tu svayam eva na hy eka-svabhaavaat kaarya-bheda pa"syaama iti na ca bhinno d.r"syate sa iti ca bruuvann asvastha eva na nirbandha-yogya.h | tamaan naika-svabhaavaayaa.h saamaagryaa.h kaarya-vaijaatyam ity avirodha.h | na tu svabhaava-paramparaa-rahitaad iti | tad eva.m svabhaava-sandehaapohaad yad uktam, k.sa.nikebhyo nivartaamaana.m sattvam asaadhaara.nam upaadaanasya svabhaava-bhedaapattir iti tan nirastam |

[40,3] kaalpanika iva bheda-pratibhaaso na taattviko bheda.h | ki.m ca taattvika-svabhaava-bhedaapattaav api sattvam asaadhaara.nam iti "sraddhaavadheyam eva | na hi vastuunaa.m parimaa.naatireke.na nityaad iva k.sa.nikaad api vyaav.rtta.m bhavati sattvam, yato 'saadhaara.nam avadhaaryeta | svabhaava-bhuumani ka"scin nityo 'pi syaad iti cet |
tam anupatat tarhi sattva.m (17a) saadhaara.nam anaikaantikam aa"sa"nkyataam | tac ca cintyam | baadhakaanaa.m vyaatta-vadanaanaa.m sa.mbhavaat | 
atha svabhaava-paramparaa-sa.mbhaave bhaavasyeva kasya k.sa.nikatvam iti k.sa.nikaad api vyaav.rttam ucyate, tad api naasti | svayam eva svabhaavebhyo bhinnasya svabhaavina.h kriyaa-samarthanena rak.saavidhaanaat | na ca svabhaava-bheda-[a] sa.mbhave muulasya k.sayo 'pi yukta.h, aparimititopaadhisa.mbhave 'pi tad-vato vyayaani.s.ta.h | asmad dar"sane 'pi yadi naama vastv-antara-raa"ser udaya.h, tathaapi prak.rta-bhaavasya kiid.r"sii k.sayopapattir iti vyaktam etat | sa tu raa"si.h pramaa.nam anviyaan na veti cintyam | bhavatu vaa muulaapalaapa.h | ye tu svabhaavaa bhaavikaa d.r.s.ta.h tad-aatmani magnatvaan muulasyaika.m p.rthak sat k.sa.nika.m maa bhuut | bhuuyaa.msas tu k.sa.nikaa.h santa ity upacaya eva k.sa.nikaayaa.h, katha.m k.sa.nikataayaa.h sattva-vyaav.rtti.h | 
tad evam eva.m vidhaa.h pralaapaa graamya-jana-janitam ahimaanas te.sv eva "sobhante, na tarka-karka"sa-ku"saagriiya-buddhi.su bauddhe.su | yaa tu "sik.saa svabhaava-bheda-saadhanaaya syaad etad ity-aadi.h sai.saam evaastu.h, anyo 'nyasya svabhaava iti svasthasya vaktum '"sakte.h | svabhaava-bhedas tu saadhanaasa.mbhavaad adhyak.sa-baadhanaac ca parih.rta eva | na ca bhavann api prak.rta-do.sa-sa.mspar"sii | naapi sahakaary-antaram eva svabhaavaantaram iti danta-ni.sko.sikayaa svabhaava-bheda-saadhanaa hetavo viparyaasayitu.m "sakyante | k.sa.nikavaadii hi sahakaari.na.h pa"syann eva prasiddha-svabhaava-bheda-saadhanaaya saadhanam upanyasya na katham apy anena vacasaa prataarayitu.m "sakya.h | tad vara.m tat-saadhanam asaadhanam eveti mukham aakhyaataani.s.ta-siddha-vyaaghaataad iti | tatra coktam asmaabhi.h | na ca sahakaari-saadhanaayaiva pratyavasthaatur aya.m prayatna.h | kaarye.naanubhuutaanvaya-vyatirekaa hi sahakaari.na.h pratyak.saadi-pramaa.na-siddhaa eva kim atra saadhyam | tato 'k.sa.nikaabhimatasya krama-vatii.su kaarya-vyakti.su svalak.sa.na-bheda-saadhana upanyaste duu.sa.nam anuktvaa sahakaary-antaram eva svabhaava-bheda iti lapana.m yadi svah.rdaya-santo.sam aalambeta, aalambataam | na tu para-saadhya.m baadhitam anena | tasmaat siddham arthakriyaa-kaaritvam asthairye.na vyaaptam iti ||

[41,7] yad apy anenaoktam, ki.m ceda.m taavad aya.m k.sa.nikavaadii pra.s.tavya.h | puurvasya k.sa.nasyottarasminn eka-santaana-vartini k.sa.ne kartavye naanyat ki~ncid apek.sa.niiyam asti | tata"s ca parotpatti praty anapek.satvaat tan-maatraanubaddhenottare.naapi saty eva tasmin bhavitavyam | abhvan vaa tan-maatraanubaddho na syaat, api tu nimittaantaraapek.so vij~naayeta | asabhaagotpattau tu puurve samaana-santaana-vartina eka-santaanaantarbhuutatvaavi"se.saat samarthaa asamarthaa vaa bhaveyu.h | na tu sabhaaga-k.sa.na-pratibandhotpattau | tathaa ca sati puurva-k.sa.na-sattaa-maatraanubandhitvaavi"se.saad uttarottara.h k.sa.na.h paurvaaparya.m tyaktvaa yugapadutpadyeta | tata"s ca prabandhaapek.sa-kaarya(17b)-k.sa.na-kaala-bhaavinaa.m k.sa.naanaa.m prabandha ucchidyeta | tata"s ca trailokyavartisakalavastusantaanabhaavinaam anenaiva paryaaye.na prabandhocchedaad anyonya-sa.mpii[.ti] taa k.rtsnaa tri-lokii prasajyeta | 

[41,17] athaapi samaya-samaya-bhaavitvaat savyetaragovi.saa.nayor iva kaarya-kaara.nabhaavo naastiity ucyate, yady evam atiite k.sa.ne puurvasmin vastv-antara utpadyeta, sati ca notpadyeta ity apuurvo 'yam anvaya-vyatirekaanugama-prakaara.h | etayaapi dvaaraa k.sa.nikaanaam arthakriyaa-kaaritvam evaanupapannam iti ||

[41,21] tad api sarvam asa.mbaddham | tathaa hi yat taavat puurvasyottare kartavye naanyatra kvacid apek.seti, tatra uttare sarva eva k.sa.naa abhipretaa bhavata.h | anyathaa sarve.saa.m yaugapadya-prasa~njanam anupapanna.m syaat | tatra yadi svaabhipraaye duu.sa.na.m tadaa na ka"scid vipak.sa.h | atha saugata eva pra.s.tavya.h, tadaa puurvasya uttarasminn-anantara eva k.sa.ne kartavye nirapek.satva.m, nottare k.sa.ne | sa eva tarhi tasya svabhaavo naasti yas tad utpaadaka.h | tata.h svabhaava-saapek.satvaat katham anapek.sa.h | sa tarhi svabhaava.h kadaacid asya bhaavii, na bhaavii tarhi tad-apek.sa iti vaaco yukte.h ko 'rtha.h | 

[42,3] ayam artha.h | yad ucyate devadatto 'tra kaarye yaj~nadattaapek.sa.h samartha iti | tatra dvaya.m pratiiyate, svayam asamartha iti, yaj~nadattena saha samartha iti ca | na ca sarvo vyavahaaras tattvaanurodhii | ki.m tu kvacit ki~ncit satyam | tad atraapi svayam asamartha ity ayam a.m"sa ubhaya-sa.mmatatvaad durapahnava.h | sa eva pa"scaad anyena saha samartha ity atra tu vivaada.h | ata eva saadhane baadhanaavataara.h | atas tad a.m"saasiddhe.h tad-apek.sa.m svaya.m "sabdam apy apaniiya kvacit saapek.sa ity asamartha ity evaartha.h | tata uttarottare kartavye asa.mbhavini tad utpaadana-svabhaave saapek.sa iti ko 'rtha.h | uttarottara-kartavye samartha.h | tad atra yad duu.sa.na.m tad ucyataam |

[42,11] syaad etat | uttara-svaruupaavi"si.s.tam uttarottaram, tata.h puurva.m yathottare "sakta.m tathottarottare 'pi | uttarottare a"sakta.h tad uttare 'pi katha.m "sakta.h syaat, eka-svabhaavatvaad dvayor iti |

[42,14] tad apy asa.mgatam,eka-svabhaavatvaasiddhe.h | sabhaaga-k.sa.na-paramparaapek.sayaa siddham eka-svabhaavatvam iti cet, na, sarvathaa sabhaagatvaasiddhe.h | sajaatiiyaartho hi sabhaagaartha.h | sajaatiiyatva.m ca vividham | ruupata.h "saktitata ubhayata"s ceti | tatra yady api ruupa-maatra-k.rta.m sajaatiiyatvam uttarasyottare.na, tathaapi saamarthya-k.rta.m naasti | tata.h k.rta.m vijaatiiyatvam eva | ata eva biijaadiinaa.m svabhaava-pari.naama-paramparayaa kiyatyaapy a"nkura-kaarya-ni.spatti.h | tatra hi antimasya biija-k.sa.nasyaa"nkure "sakti.h | antime punar upaantyasyopaantye ca tat-puurvasyety eva.m yaavat prathama-biija-sa.mbhava.h | eva.m sahakaari-saamagry api tatraaparaaparaavi"si.s.taiveti veditavyam | 
ata evaaparaapara-pratyaya-yogena prati-k.sa.na-bhinna-"saktaya.h sa.mtanvanta.h sa.mskaaraa yady api kuta"scit saamyaat saruupaa.h pratiiyante, athaapi bhinna evai.saa.m svabhaavas tena ki~ncid eva kasyacit kaara.nam kaarya.m veti nyaaya.h | (18a) tata.h sarvathaa sabhaagatva-virahaat puurvasyottara-k.sa.na-janana-saamarthye 'pi nottarottara-jananam asya, tata.h "sakti-vi"se.se.na vi"se.saat | tathaa tasyaapy anyasmaat "sakter upacayo 'pacayo vaa | ubhayor api vi"se.sa evocyate | vi"si.syate 'nyasmaad iti | tat katham eka-k.sa.na eva sarve.saa.m sabhaagaabhimata-k.sa.naanaam upanipaata-codyaavakaa"sa.h | anvaya-vyatirekotpraaso 'pi pa"scimo du"scaritam eva | k.sa.nabha"nga-saadhana-saamarthyaakad-arthane hi yad ekaanantaram anya-janma, sa evaanvaya.h | yac ca tat-kaara.nasya praag-asa.mbhave 'sa.mbhava eva de"sa-kaalaantare kaaryasya, sa eva vyatireka iti ki.m atra kriyataam anicchataapi | nityavaadino 'pi hi na sahaiva hetu-phalayor janma | ki.mtu hetu-janmaanantara.m phalasya janma | yat k.sa.naac ca kaara.nasya kaaryam udayavat tata.h praak pa"scaad vaa sa.mbhave kaara.nasya kaarya ka upakaara.h | tat-k.sa.naanantaram asya janmeti taavataiva k.rtaathatvaat kaaryasya taavataivaanvaya.h, tad-abhaave 'bhaava"s ceti vyatireka"s ca | kevala.m tat-k.sa.naat paak pa"scaad api kaara.naabhimatasya bhaava.h pramaa.nopaniitena kaaryaanupayoga-maatre.na arihartu.m "sakya iti taavan nityavaadino vi"se.sa.h | saca vicaarita.h | anvaya-vyatirekau tu yathokta-maatre.neti sthitam ||

[43,11] yad api sattvasyaasaadhaara.nataa.m pratij~naaya ekasmaad anekasmaad eka.m aneka.m votpadyata iti vim.r"syaanekasmaad anekotpatti-pak.sa.m sthitam aadaayovaaca Vaacaspati.h, ki.m puurve k.sa.naa uttare.saa.m k.sa.naa.m paraspara.m nirapek.saa eva janakaa aahosvit saapek.saa iti |
nanuuktam antya-k.sa.na-praaptaa.h parasparam anapek.saa.h kaaryaa.ni janayantiiti | tat kim anabhyupetaaropa-prapa~ncena | tat kim idaanii.m samartha-biija-k.sa.na-janako 'pi taj-janane biija-k.sa.no 'napek.sa eva | om iti bruuma.h | hantaanena prakaare.na sarva eva biija-k.sa.naa nirapek.saa.h kaarya-janana iti k.rta.m sahakaaribhi.h | 
nanuukta.m naite prek.saavanta.h ki.m tu sva-pratyayaadhiina-niyata-sannidhayo na k.sa.nam api vyavadher-ii"sata iti | tat ki.m aya.m k.r.sii-balo 'pi na prek.saavaan, ya.h ku"suulaad apaniiya biijam aavapati bhuumau parikar.sitaayaa.m k.sityaadi-sahabhaavena evaati"sayotpaada-paramparayaa a"nkura-janana-saamarthyaad biijasya | ku"suula-sthaad vatsara["sa] tenaapi tad adar"sanaat tatraavapatiiti cet | atha kim aya.m na sva-santaana-maatra-prabhava.h samartho biija-k.sa.na | tathaa cet, katha.m santaanaantara.m sahakaari naapek.seta kaarya-kara.ne |

[44,1] nanv apek.sata eva svotpaade, na puna.h sva-kaarye | tatratasyaanapek.satvam ucyate, na tu svotpattau | nanu svotpattaav apy asya sva-santaana-vartii jaagarti puurva eva nirapek.sa.h k.sa.na.h | eva.m tasya tasya puurva.h puurva.h k.sa.na.h sva-santaana-patita evaanapek.so jaagarti janana iti ku"suula-nihita-biija eva syaat k.rtii k.r.sii-bala.h | k.rtam asya prek.saavata.h k.r.si-karma.naa du.hkhaakare.neti |

[44,11] yadi manyeta dvi-vidham iha kaarya.m, eka.m [18b) sahakaaribhir aahitaati"saya-vi"se.sa-paramparaa-prasava-dharmakam, dvitiiya.m sahakaary-ati"saya-nirapek.sa-janakam | yatraa"nkuro 'ti"saya-vi"se.sa-paramparaapek.sa-janmaa | aadyaati"sayas tu sahakaari-k.rtaati"saya-paramparaa-nirapek.sotpaada.h | na caitad ubhaya-vidham api kaarya.m biijasya sva-santaana-maatraad utpattim arhati | k.sity-aadi-santaanaantaraapek.sam eva biija.m sva-santaana-varti, bhinna-santaana-varti vaa kaadaacitka.m kaarya.m karotiiti kalpate k.r.si-karma.m, santaanaantaraa.ni tu kaadaacitka-kaaryotpattau ye sahakaari-pratyayaa.h, ta eva yathaa"nkurotpattau sahakaari.no biijasya saamarthya-prabodhe hetava.h kadaacit te.saa.m k.sity-aadiinaa.m yo 'pi janana-hetava.h ta eva saamarthya-hetavo bhavanti, yathaa biijaadinaam aadyaati"sayotpaadane saamarthya-prabodha-hetava upasarpa.na-pratyayaa.h | sarvathaa santaanaantarair anaahitaati"saya.m na biija.m kaarya-vi"se.sa.m kaadaacitka.m karoti | saamarthya-prabodha-hetava"s ca sahakaari-pratyayaa upasarpa.na-pratyayaa"s ca |
tad anupapannam | tathaa hi bhavatu tathaa dvi-vidha.m kaaryam | astu ca tat-kaadaacitkatvaat santaanaantaraapek.sam | apek.saartha"s ca vaktavya.h | kaara.nasya sva-saamarthya-prabodha iti cet |
nanu saamarthya-tat-prabodhayo.h samartha-bhaava-tattvaavyatirekaat samartha-pratyayotpaada ity ukta.m bhavati | tathaa ca svotpaadaapek.sita-kaara.na.m sahakaari-pratyayaat satyam abhyupagama eva do.satvena codyate | athaayam a"nkura-janana-samartho vaa k.sa.na.h, aadyaati"sayo vaa ki.m nirapek.se.na sva-santaana-maatra-janmanaa puurva-k.sa.nena janyate, na puna.h sva-santaana-maatra-janmanaa, asyaapi puurvasmaad eva pu~njaad utpatte.h | 

[45,1] nanu samaana "saktyaa ku"suula-janmasu biija-santaane.su kasmaat ki~ncid eva biija.m paramparayaa '"nkuropajananaanugu.nam upajanyati biija-k.sa.nam, naanye biija-k.sa.naa bhinna-santaanaanta.h paatina.h | na khaluupasarpa.na-pratyayaat praag ete.saa.m samaanaasamaana-santaana-vartinaa.m ka"scit paramparaati"sayo biija-k.sa.naanaam | artopasarpa.na-pratyayaat praa.n na tat-santaana-vartino janayanti paramparayaapy a"nkuropajananaanugu.na.m biija-k.sa.nam, biija-maatra-jananaat te.saam | kasyacid biija-k.sa.nasyopasarpa.na-pratyaya-sahabhuva aadyaati"sayotpaada.h | hanta tarhi tad abhaave saty utpanno 'pi janayed eva | na caasyopasarpa.na-pratyayena sahabhaava-niyama.h, atat-santaanaa.m ku"suula-vartinaa.m biija-k.sa.naanaa.m tena saha samaana-yoga-k.semaa.naa.m abhyupasarpa.na-pratyaya-sahabhaavaabhaavaat, k.sa.nasya caikasya k.sa.naantare.na kaarya-kaara.na-ni"scayaabhaavaat | saamanyavi.sayotpaadaanvayavyatirekayos tatraivopapatte.h | tathaa ca kevalaanaa.m vyabhicaara-sa.mbhaavaad aadyaati"sayotpaadam a"nkura.m vaa prati k.saty-aadiinaa.m parasparaapek.satvam evotpaadakatvam akaamenaapy a"ngiikartavyam iti |

[45,13] tad api praaciina-caaryaa nirasta-praayam | tathaa hi yadi naama parasparaapek.saa.naam evotpaadakatvam etaavataa samarthita.m, prastute kim aayaatam | atha samaana(41b)-kaala-bhaavinaa.m parasparaapek.satvam upalabdham | evam ak.sa.nikasyaapi sahakaari.sv anupakaari.su tyak.syate [iti] kadaacit kasyacit kra.na-sa.mbhaavanaa (42a) yaam aayaasa-sa.mbhavinii nityaad vyaav.rtti.h satyasyety abhipraaya.h | yady eva.m katham asaadhaara.nataapratij~naanirvaaha.h | sandigdha-vipak.sa-vyaav.rttikatvam evaabhidhaatum ucitam ||

[45,19] atha k.sa.nikasya sahakaari.su naapek.saa naapek.saa yukteti vyavasthitam, vak.syate ca purastaad ayam abhipraaya.h, tato 'pek.saanapek.saabhyaa.m vyaaptam arthakriyaa-kaaritvam anityaac ca tad-abhaavaad vyaavartate | sthiraac ca krama-yaugapadya-virahaad vyaavartate tvam-mateneti vyaktam asaadhaara.nam | tathaa ca na k.sa.nikasya sahakaari.sv apek.saa upakaaraabhaavaat, naapy anapek.saa, taam antare.na kaara.naabhaavaad iti siddho vyaapakaabhaava.h |

[45,24] tad api yat-ki~ncit | tathaa hi kaad.r"sam apek.saartham aadaayedam ucyate | yadi taavat sahakaari.nam apek.sata iti sahakaari.nopakartavya ity artha.h, tadaa tad abhaavaad anapek.saiva k.sa.nikasya katham ubhaya-vyaav.rtti.h | sahakaari-bhedam antare.na kara.naanupapattis tu k.sa.naantare svayam abhaavaad eva |
atha tad vaa taad.rg vaa aasiid iti na ka"scid vi"se.sa.h, tata.h taad.rk-svabhaava-sambhave 'py akara.na.m sahakaari.ni nirapek.saan na k.samata iti cet |
asa.mbaddham etat, akartus taad.rk-svabhaavataayaa virahaat | (42b) yad evaanantara-kaaryam aparyaasita-"saktisakalasahakaarimadhyam adhyaasiinasya svaruupa.m tad eva yadi de"sa-kaalaantare 'pi, hanta tad-vad eva kara.na-k.samatvam | na ca var.na-sa.msthaana-maatra-saamye ca saamya.m biijaantaraa.naa.m bhavitum arhati | d.r"syante hy aakaara-saamye 'pi phala-sad-bhaavaadi-bhedena bhaavaanaa.m bhinna-vyavasthitaya.h, tathaa "sakti-bhedenaapi syu.h | paakopacaye hariitakii-vat | sa tu svabhaava-bhedas te.saa.m biijatve saadhaara.ne 'pi kuta iti pra"sne 'pi kaara.na-saamagrii-"sakti-bheda eva "sara.na.m katha~ncit saamya-pratiitaav apiiti dar"sitam aparaapara-pratyayety-aadi-prastaave | 

[46,12] tato yad uktam, nanu samaana-ku"suula-janmasvity-aadi, tad apaastam | yasya hi d.r.s.taad.r.ta-kaara.na-saamagrii-pari.naame parasparaayaata.h svabhaava-bhedo biijasyopasarpa.na-pratyaya-sahakaari-bhaava-bhuumi.h, tat pari.naama-paramparayaa janayaty-aadyam ati"sayam a"nkura.m vaa | naanya biija-k.sa.naas tathaa-bhuuta-hetu-paramparaa-virahe.na tat-svabhaavaabhaavaat | 
nanu ekatra k.setre ni.spatti-lavanaadi-puurvakam aaniiya-ku"suule k.siptaani sarvaa.ny eva biijaani saadhaara.na-ruupaa.ni pratiiyante tat kutastyo 'muka-biija-sa.mbhavii vi"se.so naanye.saam | ata"s caiva.m, yato hi (43a) k.setra-lavanaaya kara-spar"sas tasyaiva sa svabhaava.h, pa"scaad anye.saam api nayane tad-dar"sanaat | tat katham asya sama-svabhaavatvam apahnotu.m "sakyate iti |

[46,20] atrocyate | kaara.na.m khalu sarvatra dvi-vidham, d.r.s.tam ad.r.s.ta.m ceti (19b) sarvaastika-siddham etat | tatraad.r.s.ta.m karma-svabhaavam anya-janma-janitam adar"sanaika-niyata.m kaarya-vaicitrya-dar"sanaad anumita-vaicitryam | d.r.s.ta.m punar aihalaukika-svabhaava.m d.r"syam ad.r"sya.m ceti dve-dhaa | tac ca pratyeka.m cetana-samaveta[m acetana-samaveta.m] ceti catur-dhaa bhavati | tad eva.m na hetu-saamagrii sarvaa sarvaakaare.na pratyak.saa puru.sa-maatrasya | 
tathaa ca Trilocana.h | ka"scit sahakaari-pratyaya.h pratyak.sa.h paok.sa"s cetara.h | tata"s ca pratyak.sa-parok.sa-sahakaari-pratyaya-saakalyam asarvavidaa pratyak.sato na "sakya.m pratipatum iti |

[47,1] yad a.m"senaapi saa saamagrii pratyak.saa tatraapy avaantara-suuk.sma-bheda-pariga.nanaaya na samartha.h p.rthagjana.h sthuuladar"sitvaat | tato bhaved api taad.r"sasvabhaavabheda.h ke.saa~ncid biijaanaam upalabdha-karma-ara-paa.ni-pra.nayaanaa.m ya.h paramparayaa prak.rta-kaaryam arjitum uurjasvii, ya"s ca naanye.saa.m tad eka-ku"suula-sthaanaam api, na cainam anviyaal loka.h | na caanavadhaara.na-maatre.na tad-abhaava.h, sa.m"sayas tu syaat | sa ca kaarye.na kara-spar"se.na na bhavataa paribhuuyate | tathaacaika-"sariiraavayavaanaam avibhakta-maataa-pit.r-sa.myogaadi-saamagrii-sambhavaanaa.m kvacid eva tilaka"s citrakaci.n.tikaadaya udayam-aasaadayanta.h saha-jaa.h krama-jaa vopalabhyante | asti ca tva.n maa.msaadi-saamyam anyaavayave.sv api | tad amii tilakaadayo vibhaagena bhavanto d.r.s.taad.r.s.ta-kaara.na-saamagrii-pari.nati-vibhaagam anupalak.syam api khyaapayanta.h katham iva ni.seddhu.m "sakyaa.h | eva.m baahye.sv api bhaave.su | sarva-kaarya-graamasya hi saadhaara.na-saadhaara.na-karma.ni jaatatvam i.s.ta.m "si.s.taanaam ||

[47,11] athaapi syaat, "sariire dak.si.netara-gopyaagopya-sthaane.su bhavantas tilakaadayo 'va"sya.m sukhaasukhaadikam upanayantiiti sat-sa.mvartaniiya-karmaadhipatyaad ucita.h sthaana-niyama.h | ku"suule tu biija-visare.na tenaanyena vaa parikarmita-bhuumau-upyamaane na ka"scid vi"se.sa iti vai.samyaat na karma-"sakti-kalpanam iti cet |
hantaiva.m saak.saad upayoga-dar"sanaadar"sanaabhyaa.m karmaadi-saadhana-"sakti-kalpanaakalpanayor alpiiya.h ka"scit kaarya.m jagati karma-nirmeyam anumantavyam ii"svaraadi-saadhya.m vaa | na hi "si"su-pa"su-vi"se.sa-saadhaara.na-vyaav.rttyaa chaagaadiinaa.m purii.saader vartulii-kara.nena ki~ncit prayojanam upalabhase | anupabhukta-vi"siir.ne.su vaa.tavii-vi.tapa-phala-prasuuna-pallavaadi.su ta eva tilakaadi-manta.h puru.saa.h aparicita-svakiiya-kaarya-tilakaadaya.h | paricaye 'pi vaanudiir.na-du.hkhadaurmanasaadayo d.r"syante mara.nam upagacchanta iti kas tatraapy upayoga.h | savyaasavya-gopyetara-sthaane.su vaa sthaviiyas su tilakaadi-sa.mbhava-yogya-sthaaniiyasya de"sasya bhuuyasa.h sa.mbhavaat katham udbhati-sthaana-niyamas tilakaadiinaam | m.rgaadi.su ca var.na-maatra-vaik.rtyena kvacid a"nge daurmanasyaadi-"sa"nkayaapy ala.m ki.m te.su kiid.r"sam upayoga-var.nanam | (20a) kiyad vaa "sakyam etaad.r"sam upadar"sayitum |

[48,1] kiyati vaa tvayaapi pratividheyam | tat ki.m viphalam aayaasyasi | ayogaabhyuuha-virahe 'pi pratiniyata-de"sa-kaala-svabhaave.su bhaave.su kaarya-bhedopalambha.h sarvatraavaantara-bheda.m durlak.sya-karmaadi-saadhana-"sakti-bheda-bhaavitam | saak.saat paaramparye.na vaa d.r"syaad.r"sya-cetanaacetanaartha-karma.ny upayogina.m yogibhir apy avaantarair a"sakya-paricchedam idan tayaa niyamena saamaanyato vyavasthaapayatiiti galepaadikayaapi sviikaarayitavyo nyaayaanve.sii nyaaya-vidaa | tathaa ca sati kasyacid eva biijasyopasarpa.na-pratyaya-samparka-karka"sa.h svabhaava.h, anye.saa.m tu tad-vi"se.sa-vi"sle.sam as.r.na ity avaantaraavaantara-vi"se.saat sa eva biija-k.sa.na.h paramparayaapi prak.rta-kaaryopayogii, naanye biija-k.sa.na.h | sa caavaantaro vi"se.sa.h kara-spar"saad anumiiyamaano na karmaadi-saadhana-"sakti-vi"se.saanabhuuhaad upayoga-vi"se.saanabhyuuhaad vaa "sakya-pratik.sepa.h | tilakaadi-sa.mbhavaad iva deha.m"sa-vi"se.sa.h, v.rk.saady-a.m"sa-vi"se.so vaa kuta"scid eka-de"sikavikaara-le"saat | tatraapi hi vikaara-bindu-sthaanasyaa.m"sasyeda.m d.r.s.tam-ad.r.s.ta.m vaa kaara.nam aasaadyopaadaanabhaagavi"se.saparamparayaaya.m svabhaava-bheda idam anya-bhaagaasaadhyam artha.m kartu.m samartha iti vi"se.saanavadhaara.ne 'py asti ki~ncid vi"si.s.ta.m kaara.nam upayogo vaa 'nyaa sa.mbhaviiti saamaanyato vikaara-kaara.na-yogaad a"ngasya svabhaava-bheda-ni"scaya.h | evam atraapi biije pur.sa-buddhiprayuktakara-spar"saad asti svabhaava-bheda.h suuk.sma-hetuphalabhedabhaagiiti saamaanyato durnivaaro ni"scaya.h | tata.h svabhaava-bheda-sa.mbhavaat tad eva biijam upayujyate paramparayaapy a"nkuropajananaanugu.ne vi"se.se naanye biija-k.sa.naa iti siddham etat | 

[48,18] yat tuukta.m na khaluupasarpa.nety-aadi | tad etat kasya pramaa.nasya vyaapaaram aalocyate | na taavat pratyak.sasya, aakaara-saamyena sthuulaika-jaatiiyataani"scaye 'py avaantara-bhedasya suuk.smatayaanavasitasyaa"sakya-ni.sedhatvaat | d.r.s.ta.m ca tiktetara-pu.saadau sad.r"saakaare sthuula-jaati-bheda-vaty api praskhalad adhyak.sam ekaavasaaya-jananaat | tan naikaavasaaya-maatre.na tattva-sthiti.h, tad a.m"se baadhakasya dar"sitatvaat | atyantaabhyaasa-bhaavite tu sa.mvaadini baadhakaabhaavaad ekataa-sthitir aviruddheti na pratyak.sii-k.rta.h prastute parasparaati"saya-ni.sedha.h | naapy anumaanaat, [48,24-49,6 not double; see 50,7-14] 

yady ucyeta, k.sity-aadau janayitavye tad upaadaana.m puurvam eva k.sityaadi biijasya ruupaantaram iti | na tarhi biija.m tad-anapek.sa.m k.sity-aadiinaa.m janakam | tad-anapek.satve te.saam a"nkuraad bhedaanupapatte.h | na caanupakaara-kaari.no 'pek.santa iti tvayaivoktam | na ca k.sa.nasyopakaara-sa.mbhavo 'nyatra jananaat, tasyaabhedyatvaat | tathaa caarthakriyaayaa ekatvaanekatva-saapek.satvaanapek.satva-vyaaptatvaat | t.rtiiya-prakaara-virahaat | anayor anyatara-ni.sedhasyaanyatara-vidhaana-naantariiyakatvaat | ［till here same] 
ak.sa.nike ca tad-vyaapakayor ekatvaanekatvayo.rsaapek.satvaa-naapek.satvayo.h prakaarayor abhaavaad uktena krame.na sattva.m niv.rttam ity asaadhara.naanaikaa[ntaa] d avyabhicaari.no 

[49,6] li"ngasyaanupadar"sanaad upadar"sayitum a"sakyatvaac ca |baadhakasyaiva vidyamaanatvaat | tasmaan naani.s.ta-maatra-gho.sa.nena ki~ncit | 

[49,8] etena nopakaaro 'pek.saartha ity anapek.saiva k.sa.nikasya sahakaari.su, nobhaya-vyaav.rti.h |
atha sa.mbhuuya-kara.nam apek.saartha.h | tad api yadi puurva-sthitasyeti vi"se.sa.naapek.saa tadaapi k.sa.nikasya naiva kaacid ity anapek.saivaak.sii.naa | 
atha puurva-sthitasyeti naapek.sate militaavasthitasya kara.na-maatram apek.saartha.h, tadaa saapek.sataiva naanaapek.saa | tathaapi nobhaya-vyaav.rtti.h | (20b) athaasmat samayaapek.sayaa apek.saa-sthiti.h | tadaa saapek.sam asamartham eva samarthitavanto vayam iti yat kaarya.m prati yad asamartha.m tat saapek.sam, yat tu samartha.m tad anapek.sam iti vyavasthaa | tadaa caika-ni.sedhenaapara-vidhaanaat saamarthya-rahita.m samartham eva bhavaty asaamarthyam | ukta.m ca, 

samartham eveti nataram ubhaya-vyaav.rtti.h k.sa.nikatve ||

yac caavocat, api caantya-k.sa.na-praapta.m biijam anapek.syaa"nkuraavani-pavana-paathas-tejaa.msi janayat ki.m yenaiva ruupe.naa"nkura.m janayati tenaiva tad itaraa.ny api, ki.m vaa ruupaantare.na | na taavat tenaiva, k.sity-aadinaam apy a"nkura-svabhaavy-aapatte.h | na khalu kaara.naabhede bheda-vat kaarya.m bhavitum arhati, kaarya-bhedasyaakasmikatva-prasa"ngaat |

[49,22] yad aaha, ayam eva hi bhedo bheda-hetur vaa, yad uta viruddha-dharmaadhyaasa.h, kaara.na-bheda"s ceti (SV 20,21) | naapi saamagrii-bheda.h, tasyaa apy ekatvaat | anyathaa sahabhaava-niyamaabhaavaat, ruupaantare.na tad itare.saa.m janakam | tathaa hi biijam a"nkura.m janayad upaadaanam, tad-vikriyaayaa tad-utpatte.h | tad itare.su punar asya sahakaari-pratyayataa, te.saa.m tu puurve pavanaadayo yathaa svam upaadaanaani, tad-vikriyayaa tad-utpaadaad iti cet |
nanu sahakaaritopaadaanate kim eka.m tattva.m naanaa vaa | eka.m cet, katha.m ruupaantare.na janakam | naanaatve tu anayor biijaad bedo 'bhedo vaa bhede katha.m biijasya janakatvam, taabhyaam evaa"nkuraadiinaam upapatte.h | abhede vaa katha.m biijasya na naanaatvam, bhinna-taadaatmyaat | etayor vaikatvam ekataadaatmyaat |  [50,7-14 not double]
yady ucyeta, k.sity-aadau janayitavye tad upaadaana.m puurvam eva k.sity-aadi biijasya ruupaantaram iti | na tarhi biija.m tad-anapek.sa.m k.sity-aadiinaa.m janakam | tad-anapek.satve te.saam a"nkuraad bhedaanupapatte.h | na caanupakaara-kaari.no 'pek.santa iti tvayaivoktam | na ca k.sa.nasyopakaara-sa.mbhavo 'nyatra jananaat, tasyaabhedyatvaat | tathaa caarthakriyaayaa ekatvaanekatva-saapek.satvaanapek.satva-vyaaptatvaat | t.rtiiya-prakaara-virahaat | anayor anyatara-ni.sedhasyaanyatara-vidhaana-naantariiyakatvaat | [till here same] k.sa.nika-vad vyaapakayor ekatvaanekatvayo.h saapek.satvaanaapek.sa-tvayo.h prakaarayor abhaavaad uktena krame.na sattva.m niv.rttam ity asaadhara.naanaikaantikatva.m gandhavattvaa[der ive] ti |

[50,15] yadi manyeta, anupakaari.no 'pi bhavanti sahakaari.no 'pek.sa.niiyaa"s ca, kaarye.naanuvihita-bhaavaabhaavatvaat | sahakaary-akara.naac ca | 
nanu anena krame.naak.sa.nike 'pi bhaavo 'nupakaarakaan api sahakaari.na.h krama-vata.h kaarye.naanuk.rtaanvaya-vyatirekaanapek.si.syate, kaari.syate ca krama-vat-sahakaari-samavadhaana-va"saat krame.na kaaryaa.niiti vyaapakaanupalabdher asiddhe.h sandigdha-vyatirekam anaikaantika.m sattva.m k.sa.nikatva-siddhaav iti |

[50,19] tad api puurvam eva nirastam | yat punar ayam adhikam aaha | naapi (21a) saamagrii-bheda.h, tasyaa apy ekatvaad iti | tatraapi bruuma.h, yathaa saamagryaa abheda.h, tathaa kaaryaa.naam apy abhedaat katha.m na kaara.naabhedaanukaara.h |

[50,22] nanu pratiniyataaneka-ruupaa.naa.m kaaryaa.naam abheda iti keya.m vaaco- yukti.h | yady eva.m na khalu samagrebhyo bhinnaa kaacid adhyak.sa-gocara.h | saugatam-mate ca cinteyam | tato 'bhinnaa saamagriiti samagraa eva pratiniyataaneka-muurtayo 'bhinnaa ity api kiid.r"sii vaaco-yukti.h | saamagriilak.sa.na-kaara.na-bhedaabhedaac ca kaarya-bhedaabhedam aa"sa"nkamaanasya ayam abhinna-saamagriivaado Vaacaspater ucita.h | anyathaa biijam eka.m katham a"nkura-sarodhara.ni-dhaamaadi janayed ity etaavataivagatam etat |

[51,2] na ceda.m codyam, yato yadi pramaa.na-v.rttim anuv.rttya ekasmaad anekotpatti-ni.sedho 'bhipreta.h, tadaa ekasmaad api diipaad varti-vikaaraady-aneka.m kaaryam upajaayamaanam adhigacchad adhyak.sam akhila-tad-vipariita-mati.sv aasthaa.m dusthayati |
tad api katham iti cet | nanu pramaa.na-puraskaare.na vicaare pratyak.sam-aadaav aadaaya pari"si.s.ta-ga.nanaat tena saadhite baadhite vaa naaparasya baadhana-saadhanayor adhikaara.h | pramaa.na-maargolla"nghinas tu taad.r"saiva deyam uttaram ity aastaa.m taavat |
athaa"nkura-kaari katha.m dhara.ni-k.sa.na-hetu.h | na hy atraapi pratyak.sa-baadhaabhidhaana.m yukti-mat, k.sa.nasya tad-gocaraatikraantatvaat | tadaapi yady eka-kaarako 'nya-kaarako na bhavatiiti vyaapti.h, tadaa diipenaiva vyabhicaara.h | 
athaa"nkura-kaarako na p.rthvii-hetur iti tadaa 'saadhaara.naanekaanta.h | athaa"nkurasya hetu.h katham anyasya bhavitum arhatiiti cet | kim a"nkurasyaivaathaa"nkurasyaapi, yad vaa a"nkurasya taavad bhavati, anyatraani"scaya.h | atra ca pak.sa-traye 'py asiddha-viruddhaanaikaantikatva.m krame.na du.spariharam | tasmaan naatra pramaa.na-v.rtti.h | prasa"ngodbhaavanam api paraabhyupagamena bhavati, na caikam anekasyaajanakam iti k.sa.navaadinaam abhyupagama.h | tan na saamagry-antargata-vastv-ekatvena kaaryaikatva-pras~njanam abaalasya | saamagriilak.sa.na-kaara.naapek.sa.ne ca binnaanaam apy a"nkuraadiinaa.m kaara.na-bhedaabhedaanuvidhaana.m siddham iti naabhedaanuvidhaanaanurodhaad a"nkuraadiinaam ekataapatti.h | yathaa hy a"nkuraadaya.h praty-eka-kaaryatve 'pi bhinnaabhinnaatm[aa] na.h, tathaa saamagrii-"sabda-vaacyaa biijaadaya.h praty-eka.m kaara.niibhavanto bhinnaabhinnaa eveti siddha.h kaara.na-bhedaad bheda.h |

[51,20] atha bhinnaatmaano 'pi biijaadaya.h kayaacit pratyaasattyaa eka-vyavahaara-gocarii kriyante, evam a"nkuraadayo 'piiti kaara.naabhede 'bhedo 'pi siddha.h | tatra kaara.naam ekaikaartha-janakatvam eka-vyavahaara-hetu.h | kaaryaa.naa.m tv ekaika-janyatvam iti samaanam | tat kim artham ekiibhavitavyam a"nkuraadibhi.h, saamagry-apek.saayaam api taavataiva hetu-bhedaabhedaanuvidhaanasya paryaaptatvaat | etac ca kaara.na"sabdena saamagrii.m vyutpadyamaanasyaapi (21b) parasya bhedaabhedayor avyutpattir eva buddhy-anurodhaad abhidhiiyate | tattvatas tu yathaa kaara.na.m saamagrii vivak.sitaa, tathaa bhedaabhedaav api vaijaatyaavaijaatye vivak.site iti dar"sita-praayam |

[52,3] nanv adyaapi na samagrebhyo 'nyaa saamagriiti te.saam eva samagraa.naa.m saad.r"sye vaisad.r"sye vaa kaaryaa.naa.m saad.r"sya.m vaisad.r"sya.m veti praaptam | evam etat | na tu tat-pu~nja-sthaanaa.m paraspara.m saad.r"syaadi-niruupa.nam | ki.m tu pu~njaantara-sthai.h saha sva-jaaty-apek.sayaa senaayaa.h senaantare.na saha saad.r"syetara-niruupa.na-vat | tatra yaavanto yaad.r"saa eka-saamagrii-praj~napti-gocaraa arthaa hetu-sa.mmataa.h, taavantas taad.r"saa eva yadi de"sa-kaalaantara-vartinas tadaasau sad.r"sii saamagrii, kaarya.m ca sad.r"sam asyaa iti kaarya-"sabdenaapi pu~nja eva | yaavanti yaad.r"saani kaaryaa.ni jaataany ekatra taavanti taad.r"saanyevaanyatraapi jaayanta ity artha.h | vaisad.r"sye tu taaratamya-bhedena bhidyamaane kaaryam api taaratamya-bhedena bhidyata ity api kaarya-pu~njasyaiva taaratamya-bhedena vaisad.r"syam ity artha.h | bheda-maatra-vivak.saayaam apy ayam eva nyaaya.h | satyaa.m vipratipattau bhinnaayaa.h saamagryaa bhinnam eva kaarya.m bhavatiiti etaad.r"sam eva kaara.na-bhedaanuvidhaana.m kaaryasya pramaa.naanusaari | tad-atikrame ca vi"svasyaahetukatva-prasa"nga.h sa"ngatim avatarati | na pramaa.na-baadhitasya eka-kaara.naikakara.na-niyamasyaatikrame | tad iya.m bhedaabhedaanukara.na-vaartaa naiyaayikaanaa.m gopa-mukhaat paayasam i.s.tataa"srutim anuharati |

[52,16] tasmaad ekam eva biijam a"nkuraadikam aneka.m janayati, eva.m k.sity-aadikam api praty-ekam | ato naikaanekayor ubhayor api vyaav.rttir yato vyaapakaanupalambhaa 'yam apara.h k.sa.nika-pak.se 'pi kriyaa-baadhana.m sattayaa asaadhaara.nii-kara.naartham upanyasyate | ruupaantare.na janana-pak.sas tu pratik.sipta evaasmaabhir iti na tad-duu.sa.na-paramparaayaa.h parihaaraabhiyoga.h | etac ca tattvaapek.sayocyate | kalpanaa-vilaase tu yad a"nkura-janana.m na tat k.siti-jananam | tathaa na sahakaaritvam evopaadaanatvam ity eva.m prakaara-prapa~nca-sa.mbhave 'pi naapardho vastuna.h ka"scit kriyaa-virahalak.sa.na.h, taattvikenaiva ruupe.na sarva-nirvaahaat | ata eva k.sity-aadau janayitavye tad-upaadaana.m puurvam eva k.sity-aadi-biijasya ruupaantaram iti kim artha.m vaktavyam asmaabhi.h, yad uttara.h prabandha.h saadhu.h syaat | anapek.saa caikaa sahakaari.sv api saadhiteti prakara.naarthanigamana.m sakalam-aakulam-aakuladhiya.h parasya | 

[53,1] ki.m ca yenaiva ruupe.na biijam a"nkuram utpaadayati ki.m tenaiva k.sau.nii-k.sa.nam iti paryanuyu~njaanaa.h te 'pi paryanuyujyante ruupa-"sabdena kim atra vivak.sitam iti | ki.m taavat kalpanaa-talpa-"saayino bhinnaa iva bhaasamaanaa dharmaa.h k.rtakatvaanityatvaadi-vad a"nkuretara-janakatvaadaya.h svaruupa-"sabdenaapi labdha-vyavah.rtaya.h | atha ruupa.m svaruupa.m svalak.sa.na.m yad bhedaat (22a) naaparo vastu-bheda.h yad adhikaare.nocyate, yad aadau vastuna.h svaruupa.m tad eva yadi pa"scaad api praag iva pa"scaad api na janayed ity-aadi |

[53,7] yad vaa naiyaayikai.h patyur-naamaavijaanatyaa bhraat.r-"sabdena vyavahaara-vat sahakaari.na eva svaruupa-"sabdena vyavah.rtaa ruupam ity uktam | tatra prathama-pak.se taavan na paryanuyoga-sa.mgati.h | kalpanaa-nirmitaa hi dharma.h paraspara.m dharmi.na"s ca sakaa"saad vidyamaanaa iva bhaanto 'pi yathaa pratibhaasam asattvaat pramaa.na-sahatayaa na kvacit kriyaayaa.m kara.na-bhaava-bhaajo bhavitum arhati | yad eva hi svalak.sa.nam adhyak.sa-gocariik.rtam ana"nga.m tata evaanvaya-vyatirekaabhyaam arthakriyaa-ni.spatti-ni"scaye 'py anaadi-vaasanaa-va"saad upajaayamaana.m vikalpacetasi tatas tato vyaav.rtta-vastu-vyavasaaya-balaavalambi-sa.mvaade.su dharme.sv apoddhaare.naasyaam-asyaa.m kriyaayaam ayam aya.m dharma upayujyata iti vyavahaara-maatram aatanyate | na tu te.saakvacit kara.na-bhaava.h, svayam asattvaat | vivak.saa-k.rtas tu na vaaryate | yathaa prakaa"se pi"sa"ngaatmani pradiipe 'py ayam akha.n.denaiva ruupe.na tamaso naa"sam avakaa"sapi~njara.m ca kurvati tathaiva ni"scite ca yad aya.m diipa.h prakaa"saruupa.h, tato 'ndhakaara.m harati hari.naa"nkavat | pi"sa"ngatvaac ca pi~njara.nahetur haridraadi-vad iti vyavahaara.h | na ca tatra prakaa"sapi"sa"ngabhaavau bhinnau | vikalpacetasi tu bhinna-vat bhaasamaanaav ekaikam apodd.rtya bhinna-kriyaa-kara.natvena vyavasthitau vivak.sitau, [na vyavasthitau vaa] na ca vivak.saa-maatre.na pradiipasyaakaarakatva.m bhedo vaa |

[53,20] tathaa biijasyaapy a"nkura-jananena ruupe.na kalpitenaa"nkura-kara.na.m p.rthvii-janakena ca tat-kara.nam iti vyavahaare 'pi tattvato naikasyaapy aneka-karma.ni ni.sedho bhedopapattir vaa akriyaiva vaa | tato vikalpaaruu.dharuupaapek.sayaanekena ruupe.naaneka-kara.nam iti vyavahaara-maatra.m na vastu | vaastavii ca cinteyam | tat kim anena vikalpitena, ki.m tena ruupe.naanyena veti | vikalpe 'pi vaanekenaiva visarjana.m vyavahaara-maatre.na | na ca ka"scid do.sa.h |

[53,25] dvitiiya-pak.sas tv aneka-svalak.sa.na-dar"sane saty upapadyate | na ca biija-svalak.sa.naani api sak.rd eka-sa.mkhyaa niriik.saa-vi.saya.h | na hy aparid.r.s.ta-bhuumani manu.sye kim ayam atra karma.ni niyojyate nara.h, kim aya.m veti pra"snaavataara.h |

[54,3] t.rtiiya-vikalpe tv ayam artha.h syaat, yenaiva ruupe.naa"nkura.m karoti ki.m tenaiva k.sitim iti | yenaiva sahakaari.naa"nkura.m janayati ki.m tenaiva bhuvam iti | etac ca kadocyate yadi biijasyaa"nkura-kara.ne nirjaate niyata-ruupa.h ka"scit sahakaarii vyaapaaravaan parini.s.thito 'nya-kara.ne sandigdha-vyaapaara.h | na caiva.m "sakyopadar"sanam |
athaiva.m sati biijasyaa"nkura-kara.ne p.rthvii-paatha.r-prabh.rtaya.h sahakaari.nas ta eva ki.m tasya p.rthvii-janane 'piiti vikalpaartha.h | tenaapi nopayoga.h | sarve.saa.m sarvatra paraspara.m sahakaari-bhaavasya suprasiddhatvaat kim atra pra"snena | na cottara.h prabandho 'traanuruupa.h | na hi tadaapi kaara.na-bhedaabhedaabhyaa.m (22b) kaarya-bhedaabhedaav iti "sli.s.taa kaacit | tasmaad iir.syaa-"salya-kadarthita-nirarthakai.h pralaapai.h param aakulayitum icchanti nyaaya-vin-maanina ity alam atra nirbandhena | 

[54,13] api caapuurvo 'yam asaadhaara.naanaikaantika-kiirtana-prakaara.h | vidyamaano hi bhaava.h saadhyetarayor ani"scitaanvaya-vyatireko gandhavattvaadi-vad asaadhaara.no yukta.h | prak.rta-vyaapakaanupalambha-balaac ca sarvathaarthakriyaivaasatiiti tat katham asaadhaara.naanaikaantikii bhavitum arhati | asiddhiduu.sa.na.m tu vaktum ucitam | tatra coktam eva |
atha k.sa.nikatve vyaapakaabhaava ity uktam, tan na sarvathaa sattvam iti cet | eva.m tarhi vidyamaanaivaarthakriyaa k.sa.nikaad eva vyaavartate, tato niyamenaak.sa.nike vi"sraamyatiiti tena vyaapyata iti viruddhataapy astu |
atha saak.saad ak.sa.nike tasyaa baadakasya saadhakasya vaa virahaat sandeha iti cet | vidyamaanatve k.sa.nikaad vyaav.rttir eva saadhanii tasyaa.h sandeham anavakaa"sayati | vidyamaanataa-sandehe ca sandigdhaasiddhir eva duu.sa.nam |
ki.m ca, prak.rta-vyaapakaanupalambhasya k.sa.nika-vat ak.sa.nike 'pi saamarthyaanapaayaat katha.m baadhaka-siddhir ity asiddhir eva sarvathaayaataa | "sakya.m hi nitye 'pi vaktu.m na sahakaari.ni saapek.sasya kara.nam upakaaraabhaavaat | na nirapek.sasya, tena vinaa kara.naat | sthira.m ca biijam a"nkura-janakenaiva ruupe.na k.sitim utpaadayati bhinnena vety-aadi yadaa visad.r"sa-k.sity-aadi-janmopaalambha.h pradiipo 'pi caak.sa.nika eva bhavataam | tatra varti-vikaara-taila-k.sayaav ekena bhinnena vaa ruupe.na kriyetaam iti samaanam | yas tu samaadhi.h sahakaari.na eva bhinnaa.h tasya svaruupa-bheda iti, eva.m ca bruvataa paro 'py aatmaa aatmaapi para iti niv.rttedaaniim aatma-paraadi-"sabdebhya.h pratiniyataartha-pratyaayana-pratyaa"saa | na ca devadattasya svaruupa.m yaj~nadatta.h "suklasya vaa niilam ity ucita.m kvacid eka-karma.ni vyaapaare 'pi | tad etad apetaagama-yuktika.m para-spardhayaa 'bhidhiiyamaana.m niyatam upahaasa-bhaajanii-karoti |

[55,9] sahakaari.no 'vadhiirya ca svaruupa-"sabda-vaacyam artha.m sahakaari.nottaram iti vyakta.m na tena naanyena vaatmanaa janayati sthiro 'pi bhaava iti niyatam anuj~naataiva vyaapakaanupalabdhi.h | anyasyaapi hi sa evaatmaa janako na svayam iti na ka"scij janaka.h | tad aya.m sthiraasthirayo.h saadhaar.no nyaaya.h kriyaa-ni.sedha-saadhana iti | tasya d.r.dhatve sarvathaa kriyaiva naastiity asiddhir eva, antata.h krama-yaugapadya-virahalak.sa.nasyaapi do.sasyaaparihaaraat | sthire 'pi kriyaa-niv.rttir ava"syaabhyupeyaa | katham anyathaa k.sa.nike kriyaa-ni.sedhaabhidhaanena kevalenaasaadhaara.nataapratij~naa niv.rttim aalambeta | na hi saadhyaad vyaav.rttir ity evaasaadhaara.nataa | anyathaa vipak.saad vyaav.rttir eva ki.m naasaadhaara.natvam ucyate, kim iyataa prayaasena |

[55,17] nanu vipak.saad vyaav.rttyaa saadhye niyamaad dhetur eva syaad iti cet | saadhyaad vyaav.rttyaa vipak.se niyamaad viruddha eva (23a) syaad iti smaanam | tasmaad arthakriyaayaa[.r] pratij~naa-maatre 'py asiddhir eva | athaanyena prakaare.na ubhayor ani"scaya-maatra.m sattaayaa.h khyaapyate, tathaa ca saty asaadhaara.nataa yuktaiva |
tad ayuktam | vyaapakaanupalambho hy ekaantato 'bhaavani"scayakara eva katham ani"scaya.h | tatra yadi naama kramaady-anupalambhasya nityaat sattaa-nivartakasya daar.thyamasa.mgatam, tathaapi prak.rtasya k.sa.ne nityataa-baadhanasya d.r.dhatvam abhipretam eva, anyathopanyaasaayogaat | tata.h k.sa.nabha"nguraat kriyaayaa ekaantikii vyaav.rttir eva vyaav.rttir asaadhaara.nataayaa.h | na hi gandhavattva.mkuta"scid ekaantena vyaav.rttam avasaatu.m "sakyam | tad aya.m vyaapakaanupalambha.h 

[56,1] sthire 'pi vyaapakaanupalambham apek.samaa.no na saadhur asaadhaara.nataasaadhane | sarvathaa kriyaam evonmuulayatiity asiddhir eva na saadhya-saadhana-bhaava.h | tasmaad baahyavedana.m baahyavedaka-pramaa.na-siddha.m caarthakriyaa.m vastu-satiim aa"sritya vaada-prakrame tasyaasaadhara.nataa-vaadinaa na saadhyetarayor ekatra v.rttir ekataa vyaav.rttir vopadar"sayitavyaa, ki.m tuubhayatra sa.m"saya-maatra.m | na ca vyaapakaanupalambhe sa.mbhavas tasya | tasmaan na saadhur asaadhaara.natopanyaasa iti sthitam |

[56,7] syaad etat | yadi bhinna-kaala-kaarya-janmani janakasya svabhaava-bheda.h, tadaa bhinna-de"sa-kaaryotpaade 'py e.sa prasa"nga.h | tad ava"sya.m sahakaarya-apek.sayaiva de"sa-bheda.h kaaryaa.naam | na ca ki~ncit-kara.h sahakaariiti kaala-bhedo 'py e.saam aki~ncit-kara.h sahakaary-apek.sayaivaastu | athopaadaana-bhedaad de"sa-bheda.h kaala-bhede tu naiva.m "sakyam abhidhaatum | kaalaantara-janyaanaam apaadaanasya sthira-pak.se tadaaniim api praapti-sa.mbhavaat | tasmaat kaara.na-bheda-ruupa-bheda-nibandhana eva kaaryasya kaala-bheda iti cet, tad api naasti, upaadaana-sahakaari-bhedasya tattvato 'taattvikatvaat | taattvikatve 'py upaadeya-saha-kaarya-bhedena diipaader upaadaana-sahakaari-bhaava-bhedaad aneka-svabhaavataa prasa"nga.h | tad ayam aaropita-svabhaava upaadaanasahakaaribhaava-bhedena bheda.h kaara.nasya katha.m kaaryasya de"sa-bhedaaya prabhavet | yadi caaropito 'pi kaara.nasya bheda.h kaaryasya de"sa-bhedaaya prabhaved eva.m saty aaropita eva kaara.na-bheda.h kaala-bhedaaya kaara.naa.m paryaapta ity ala.m taattvika-bheda-pratyaa"sayaa |

[56,18] na caitad vaktavyam, yathaa kaala-bhede yad yadaa yaj janakam ity-aadi baadhakam asti na tadaa de"sa-bheda iti, etaad.r"sasya baadhakasya de"sa-bhede 'pi vaktu.m "sakyatvaat | yathaa yat yat kaarya.m tat tad de"se yathopaadeyaabhimata.m, tat-kaarya.m ca kaaryaantaram apiiti || yad apiidam ucyate, 

sarvaavasthaa-samaane 'piity-aadi (PVA I 396a)

tatraapi "sakyam eva.m pa.thitum

sarva-de"sa-samaane 'pi kaara.ne yady akaaryatety-aadi | (PVA II 396ab)

[57,3] atha kaara.nasya vaibhaavaabhyupagame syaad e.sa do.sa.h | tad-abhaave [23b) tu ki.m k.rtam asya sarva-de"sa-samaanatvam | eva.m tarhi de"saantare 'pi kaarya.m na kuryaat, tatra svayam aprav.rtte.h | yogyataa-maatre.na tu tad-de"sa-v.rttim anapek.sya tatra kaarya-kaari.na.h samaano 'sya de"sa.h upakaarasyaikato 'py alaabhaat | tasmaat tad-de"se karotiiti na svaapek.sayaa de"sasyaadhaara-bhaava.h ki.m tu kaaryaapek.syaa | ayoga-vyavacchedena ca tat-kara.nam | anyathaa de"saantaravata.h kaaryasya kara.na-prasa"ngaat | eva.m tarhi kaale karotiiti sa kaala.h kaaryasyaivaadhaaro niyamena | hetos tu sa caasac ca syaat | ayoga-vyavacchedena tv eka-kaala-kaarya-kara.nam iti kaalaantara-vato 'pi kaaryasya kara.nam avirodhi | tasmaat ku"suulaadi-sarvaavasthaa-samaana-svabhaavasyaapi tad-atat-kaala-kaarya-jananam upapannam, bhinna-de"saaneka-kaaryaarjana-vat iti |

[57,12] tad etan na sa"ngatam, baadhaka-bhaavaabhaavaabhyaa.m vi"se.saat | yat tu tat-kaaryatva.m tad-de"sataa-saadhanaayopanyasta.m tad-viparyaya-baadhakapramaa.naabhaavaad asaadhanam eva | anvaya-vyatireka-samadhigamya"s ca kaarya-kaara.na-bhaava.h | tau ca yathaa tad-de"sa-kaarya-janmani d.r.s.tau tathaa bhinna-de"sa-kaarya-sa.mbhave 'pi | na caiva.m sthitenaapi kaara.nena saha tat-kaala-kaaryasyaanya-kaala-kaaryasya vaanvaya-vyatirekau samaanaav iti yuktam | kaalaantare 'pi tad eva kaara.nam anuvartata iti na pratyabhij~naato 'nyat pramaa.nam, saa ca duu.siteti katha.m sthire.naanvaya-vyatireka-graha.na.m kaaryaa.naa.m kaala-bhedavataam iti naaya.m nyaaya.h samaana.h | tato viparyaya-baadhaka-vikalatayaa de"sa-bhede bheda-saadhano hetur yadi sva-saadhya-saadhana-samartha.h kim aayaata.m tad-balavata.h kaala-bhede bheda-saadhanasya | na hi v.r.sbhasyaadohayogyatve dhenor api tatheti yuktam | 

[57,21] astu vaa de"sa-bhedena bheda-saadhanasyaapi viparyaya-baadhaa balam, kaala-bhede bheda-saadhanasya tu kim etaavataa duu.sa.nam anaikaantikatvam upapaadyata iti cet?

kim aya.m mantrapaa.tha.h | 

kadaacij janana-samarthasyaajananasyaanvaya-dar"sanaat sandigdha-vipak.sa-vyaav.rttikatvam abhimatam iti cet? 

tathaapi kim anena "srame.na |

samartha.m ca syaat, na ca janayatiitiiyataiva tat-siddhe.h | de"sodaahara.nena sa.m"saya-pu.s.ti.h kriyata iti cet |

[58,1] yadi viparyaya-baadhaa balam asya na pu.s.taapi sa.m"sayam anulla"nghayantyaa ki~ncit, viparyaya-baadhaa-vaidhurye tusa.m"saya-maatre.naapi hetor viparyaasanaat kim aparam pu.s.tyaa | yadi ca tan-aatra.m vivak.sitam, tadaa viparyaya-baadhakena niraste 'smin ki.m punar upanyaasena |
atha kaala-de"sayo.h sarvatra smaana-nyaayopalabdher eka-yogak.sematvaad de"sa-bheda-vad eva kaarye.na kaala-bheda-vataapi na hetur bheda ity ucyate | 
tad apy ayuktam | tathaa hi na paramaa.no.h kaala-vyaapti-sad.r"sii de"sa-vyaaptir i.syate nityavaadibhi.h | naapi vidyud(24a)-udyotasya de"sa-vyaapti-sad.r"sii kaala-vyaaptir eva gha.taader apiiti katha.m sarvatra samaana-nyaayataa | na caanyatra samaana-nyaaya-taada-dar"sane 'pi sarvatra tathaa-bhaava.h, prastute vaipariitya-sa.mbhave baadhakaabhaavaat ||

[58,11] upaadaana-bhedaac ca de"sa-bhede yad uktam upaadaana-sahakaari-bhaavo 'vaantara iti,
tad apy ayuktam | yady api vikalpe pratibhaasamaanau taav upaadaana-sahakaari-bhaavau bhinnaav iva na vastu, tathaapi vastunas tat-tad-vyaav.rtti-sa.mbhvaan naavastava-vyavasthaa, anyaanyaapek.sayaa ca na virodha.h | yathaikasyaanyaapek.sayaa pit.r-putratvasya na vaastavatva.m, na ca virodha.h | na ca ruupa-dvayena kaarya-dvayasya kara.nam, yena kalpanaabhaasino ruupayor avaastavatvaat dvayaa-kara.nam | yathaa caika-ruupe.na dvayaa-kara.na.m tathaa svopaadeya.m sva-de"se paropaadeya.m ca para-de"se karotiiti upaadaana-bhedaad upapanno 'pi de"sa-bheda.h yata"s ca naaropita-svabhaava-bhedaad eva de"sa-bheda.h kaaryasya, ki.m tu svopaadeya.m sva-sva-de"sa.m janayadbhir evaarthaad bhinna-de"sa.m sahakaarya.m kaaryam iti nyaaya.h | tato na vikalpita-svabhaava-bhedaad eva bhinna-kaala-kaarya-kara.nam abhinnasya, baadhaka-saamarthyena bheda-saadhanaat | ata eva na sarva-de"sa-samaanatva.m kaara.nasya | sva-sahakaary-upaadeye hi sahakaaritaa asya, tasya ca kaaryasya svopaadaana-de"sa eva sa.mbhavaat tatraiva asya saha-kriyaa-saamarthya.m na de"saantara iti katham asya sarva.h samaano de"sa.h kuta"scid upakaaraabhaave 'pi |

[58,24] yac coktam, kaaryasyaiva sa kaala aadhaaro niyamena, hetos tu sa caasac ceti, tad api de"sa-saamyena pratihatam | tathaa hi yataika-de"sasya eva hetur bhinna-de"saani kaaryaa.ni karoti, tathaa eka-kaalasya eva binna-kaalaani kaaryaa.ni karotiity apraapyaiva kaarya-kaala.m de"sa-vat | tata"s ca kadaacij jaata-na.s.to 'pi sahakaary-apek.sayaa sakalakaalakalitaani kaaryaa.ni kuryaad iti sthaane sa.mbhuuyaikaartha-kara.na-pratij~naa-nirvaaha.h | 

[59,4] atha de"sam api kaaryasya praapyaiva jananaan na de"sa-d.r.s.taanta-siddhir iti cet | na puru.saantarbhuvo j~naanasya de"sa-praapter abhaavaad diipasya j~naanaadhikara.nasyaatmana.h pradiipa-sa.myoge 'pi na j~naana-sukhaadi-sa.mbhava-de"se dehaanta.rprabhaa-prave"saavakaa"sa iti kaa"sa-ku"saavalambanam etat | ya"s caaya.m tad-de"satva-saadhanas tat-kaaryatva-hetur upanyasta.h, sa na svatantra.h, pratibandhaabhaavaad | bhaave 'pi naasmaaka.m k.sitir ity uktam || na ca prasa"ngo bhavatum arhati, tat-kaaryataayaa.h pramaa.na-siddhitvena paropagama-maatraabhaavaat, viparyaya-paryavasaayitaavirahaac ca | tadaa hi na ca tad-de"satvam atas tat-kaaryatvam api naastiiti syaat, na caiva.m "sakyam "sakyatve 'pi naasmaaka.m muula-prasa"ngayo.h k.sati.h | na cokta-do.sa.h, yato janana-saamarthyam anyadaa propagana-maatre.naiva, na pramaa.naat | viparyaye ca ajananaabhaava.h pramaa.na-siddhi.h k.sa.naantare tat-kaarya(24b)-saamarthya.m nivartayan jaladharasya anya-kriyaakriyaa-pak.sayor dvayor api k.sa.nabha"nga.m saadhayatiiti sapak.se bhaavaan na viruddha.h sattva-hetur iti || 

anvayaadhikaaro naama dvitiiya.h paada.h |
