[60,1][k.sa.nabha"ngaadhyaayam] 
[60,2][t.rtiiya.h paada.h vyatirekaadhikaara.r

[60,3]naapy anaikaantika"sa"nkaa, sarvopasa.mhaaravatyaa vyaapte.h prasaadhanaat | nanu viparyaya-baadhakapramaa.na-va"saad vyaapti-siddhi.h, tasya ca nopanyaasa-vaartaa | tat katha.m vyaapti.h prasaadhitety ucyate | tad etad upari-pariplivamaana-taralatarabuddhivilasitam | tathaa hy uktam etat, kartu.h saa na kriyaa anyadaapi, ki.m tu parakriyaa akriyaiva vaa | ata eva4 prakaara-dvaye 'pi k.sa.nabha"ngasya sa"ngatir ava"syam bhaavas tan-maatraanubandha iti yaavat tac ca prasaadhitam ata.h saadhyena vyaaptaiva saa arthakriyaa-"saktir iti |

[60,9] nanv evam anvaya-maatram astu, vipak.saat punar ekaantena vyatireka iti katha.m labhyam iti cet | vyaapti-siddher eva | vyatireke vyaapti-siddhir eva katham iti cet | na, dvi-vidhaa hi vyaapti.h, anvaya-ruupaa ca kart.r-dharma.h saadhanavati dharmi.ni saadhyasyaava"syam bhaavo ya.h, vyatireka-ruupaa ca karma-dharma.h saadhyaabhaave saadhanasyaava"syam abhaavo ya.h, vyaaptir vyaapakasya tatra bhaava eva vyaapyasya vaa tatraiva bhaava iti nyaayaat | enayo"s caika-siddhir niyamena dvitiiya-pratiitim aak.sipati | anyathaa ekasyaapy asiddhe.h | kevala.m saak.saad ekatra pramaa.na-vyaapaaro 'nyatra naantariiyakatayaa pratiitir iti taavataivaika-vyapade"sa.h | tathaa ca saty ekatra pramaa.na-prav.rtte.h puurvam anyatra sa.m"saya.h pravartamaano 'pi pa"scaat anyaa tayaa nirasyate | yathaa viparyayabaadhakapramaa.navaadinaam anvaya.h sandihyamaano 'pi vipak.saad ekaantena vyaav.rtti-balaat nirasta-sa.m"saya.h paryavasyaty ak.sa.nike sarvathaa 'nupapadyamaaneya.m sattaa k.sa.nabha"nga-niyataiveti, eva.m sattaavata.h pratik.sa.na.m niyata-svabhaava-bhedopasthaapanaat tad abhaave 'pi sattaa-sa.m"saya-k.sa.na.h puurva-prav.rtto 'pi svayam eva parigalati | 

[60,20] kriyaavataa ced ava"sya.m k.sa.nabha"ngure.na bhaavyam, k.sa.nikatva-vyatireke na bhavaty eva niyata.m satteti | yadi tu tad abhaave 'pi syaat, tadaa tasyaa.m satyaa.m niyamena k.sa.nikatvam ity anvayo 'pi katham | tasmaat saadhyaabhaave saadhanasyaikaantiko vyatireka.h, saadhane sati saadhyasyaava"syam anvayo veti na ka"scid arthato bheda.h | pramaa.na-vyaapaaras tu mukhyato 'rthata"s ceti dvidhaa vyavahaara.h | ata eva yatra yatra saadhya-viparyaye baadhaka-pramaa.na-parye.sa.naa, tatra saadhane sati saadhyaanvaya.h, saadhaka-pramaa.na-parye.sa.naapi tayopalak.sitaa veditavyaa | viparyaya-baadhaka-"sabdena punar ubhaya-sa.mgraha eva | vyatireka-ruupa-vyaaptau hi saadhya-viparyaye baadhaka.m saadhanasya, anvaya-ruupaayaa.m tu saadhya-viparyayasya baadhaka.m saadhane satiiti | tad ubhayaabhaave saadhanasya saadhya-pratibandhaanupapattir ity ayam artha.h | anyathaa vyatireka-ni"scaayaka-pramaa.nasya saak.saad alaabhe 'pi yadi saadhanasya saadhyenaanvaya-niyama-prasaadhaka.m pramaa.nam upadar"sayet, kas tasya saadhya-siddhau pratibandho vyatirekasyaanvayasyaapi saamarthyaak.sepaat | anyathaa saadharmya-prayogo 'nupaadeya eva syaat, saak.saad vyatirekaanupadar"sanaat | tad yadi saamarthya-gamyo 'pi na vyatirekaatmaa, tadaa 'pi yatra yatra saadhana.m tatra tatra saadhyam itiiyataiva saadhane sati saadhya-pratyaa"saa-prayukta.h k.rtiik.rtaartha.h | tad abhaave 'bhaaviny api hi saadhane sati yadi tad-bhaave 'va"sya.mbhaavi saadhya.m tadaa phalita.h saadhana-sviikaara.h | tasmaat saadhanavaadinaa dvayam api parye.sa.niiya.m vikalpena, vaadinaa caiko 'pi prakaara.h pramaa.na-siddha upadar"sayitavya.h, para-saadhane.su ca vyatirekavad anvayo 'pi niyamavaan durlabha eveti veditavyam |
asmaabhis tu prak.rta-saadhane niyamavaan anvaya.h prasa"ngaviparyayaabhaa.m paurastyaabhyaa.m dar"sita eva, tau ca yady api sapak.siik.rte jalabh.rti pravartitau, tathaapi yo yat kara.na-svabhaava.h sa taj janayaty eva, yo yan na janayati na sa tat kara.na-svabhaava.h, ity eva.m pravartamaanau sarvam eva kriyaa-"sakti-yukta.m k.sa.nikatve niyata.m dar"sayata iti sarvopasa.mhaaro vyatirekaak.sepa-biija.m dhuumaadivat | yathaa caadhyak.sa.m dhuumasya, dhuuma-dhvajena vyaapti.m pratiyato na vahner mahaanase sattaam anupasa.mhaarat pratyeti, tathaa jalabh.rti k.sa.nikataa.m pratiyad eva yathoktaanumaana.m saamaanyena kriyaavata.h saadhaara.na-nyaayatayaa k.sa.nikatayaa vyaaptim aatanotiiti |
 
[61,24] yad ukata.m praag na sattvaad anyad anumaana-sthira-siddhau yato 'navasthaa na syaad iti, tad apaastam yathoktaprasa"ngaviparyayor api tat-saadhakatvaad iti |
yady evam anarthaka.h sattva-hetuupanyaasa iti cet | bruuma.h | ki.m hetv-antara-sattaa-maatre.na bandhya.m saadhanaantara.m, uta pak.siik.rte tasyaapy upanyaasaat, athopanyasitu.m "sakyatvaat, yadi vaava"syopanyasaniiyatvaat, yad vaa yad arthakaari tad ava"sya.m k.sa.nikam iti vyaapti-siddhau jaladhara-vat k.sitidharaader apy arthakaari.na.h k.sa.nabha"nga-siddhir iti pak.saa.h |

[62,7] tatra prathas taavat na yukta.h, aneka-saadhana-sa.mbhave 'pi vivak.sopaniitasyaiva paropayogaat | ata eva "sakyopanyaasatvam api naanarthakya-hetu.h, taad.r"sasyaapy upanyaasaat praag praag albhyaat | saadhya-dharmi.ny upanyaasa"s caasiddhau d.r.s.taanta-dharmi-maatreupanyaasaat | ata eva pak.se 'va"syam upanyaasaapek.saapy asiddhaa, tad-balaad vyaapti-siddhau sa.m"s caaya.m capala-caamara ity etaavataiva saadhya-siddhe.h | antimas tu do.sa.h sarvatra sarvopasa.mhaaravatyaa.m vyaaptau asiddhaayaa.m "sa"nkaam avakaa"sayati, na ca tatra viraryaya-baadhakasyaapi vi"se.sa.h, kevala.m saamaanyena kriyaavati k.sa.nabha"ngitayaa vyaapte.h siddhe 'pi vi"se.se prav.rttyarthina.h sac cedam ity ava"syopanyaasaniiyatvaad iti kim atra nirbandhena |
nanu tathaapi d.r.s.taanta-dharmi.ni taavat tad-anumaanam ava"syaa"sraya.niiya.m vyaapti-saadhanaaya, (25b) tad eva ca k.sa.nabha"nga-saadhana.m sva-dharmi.na.h, eva.m sati saadhya-dharmi.ny api tad-upanyasyaiva nirv.rtir aalambyataam, kim iyataa prayaasena vibhaagena ta-anumaanaavataara.nam | tena ca vyaapta.n sattva.m pratiitya sattvaat pak.se k.sa.nabha"nga iti |

[62,19] yady eva.m viparyayabaadhakapramaa.navaadino 'pi samaana.h paryanuyoga, tenaapi yad yadaa yaj janana-svabhaavam ity-aadi-prayogasya vyaapti-siddhaav apek.sa.naat, saadhya-dharmi.ni saamarthyaanapaayaac ca tasya | tasmaat pratipattu.h prav.rtti-bhedam aa"srity vibhaago 'tra kartavya.h, yo hi prati-vastu yo yaj janana-samartha.h ity-aadikam avataarayan k.sa.nikataa-pariik.sa.na-k.sama.h, tasya tata eva k.sa.nabh"nga-siddhi.h kim anya-hetunaa | eva.m para-pratipaadane 'pi praty-eka-vastu.su tathaiva saadhayata.h k.rtam anya-hetuupanyaasena | yas tu tad-apek.sayaa pratibuddh-buddhi.h sa ekatra tat-saadhana-vyaapaare.na nyaayena sarvasya kriyaavata iyam eva gatir iti k.sa.nikatayaa tad-vyaaptim anavadhaarayan praty-eka.m tan nyaayaavataara.na-prayaasam anaavi"san neva yathaa svaya.m ya.m yam arthakriyaa-samartha.m pa"syati, ta.m tam asthira.m sthaapayatiiti sattva-hetor upayoga.h, tathaa para-pratipaadane 'pi tan nyaaya-siddha-vyaaptika.m sattvam eva vyaapaarayatiiti na do.sa.h | tad atra prati-vastu tan nyaayaavataara.na-prayaasa.h asahya eva | agatikatayaa tv aadya.h pratipattaa tam evaa"srayet | dvitiiyas tu sapraj~natayaa ekatra prav.rttena tan-nyaayena jha.tity eva kriyaa-maatram asthairya-paratantram avadhaarayan sattvenaiva param api pratipaadayati, na tu tan-nyaayasya kvacit kriyaa-vati k.sa.nabha"nga-saadhana-saamarthya-pratighaata.h, naapi sattvaadi-saadhana-bandhyataiva, saadhya-dharmi.ny-apravartita-tan-nyaaya-pratyupanyaasaad ity ala.m bahunaa | 

[63,10] tad eva.m vyaaptir vyaapakasya vyaapya-vati bhaava eveti kart.r-dharmaanvaya-ruupa-vyaapti-sa.mpaadita-saamarthyaad eva sattva-heto.h k.sa.nabha"nga-siddhir apratihateti kim atra viparyaye baadhaka-pramaa.nopanyaaseneti samarthitam | ata eva tad upanyaasaa"sakyataapi na pii.tayati, viparyayasyaiva baadhakena saadhyasya siddhatvaat | "saastre 'pi prathama-niyame ca vyaaptir anvaya-ruupaa biijaadi-vad anekaanta-parihaara-vyaajena vistarata.h prasaadhitaa | sphu.tataram anuddhedaat tu vyatirekalak.sa.naayaa.h parikara-maatram etad aaropayati loka iti || 

[63,16] atraapi tiirthika-vacana-vikraanti-k.rta.m kautukam asti vyatireka-ruupaayaam eva vyaaptau | tadaapi naapyekaiva vidhaa 'nyadaapi ki.m  tu parak.rd vaa  bhavet sthiraabhimatasyaanyadaa puurva.m pa"scaad veti krama-nirde"sa.h | naiva kriyaa vaa bhavet anyadaa naivety avadhaara.naan na puurva.m [: Â°.naanuparve] naapi pa"scaat kriyety akrama-nirde"sa.h, yadi tu praak pa"scaad vaa syaat kadaacit kriyaa, tadaa krama evety asa.mkiir.nam anayor lak.sa.nam aakhyaata.m bhavati | yady api caikasyaa eva samasamayaa.m kriyaam apek.sya yaugapadya.m bhinnasamayam apek.sya krama.h, tathaapy apek.sa.niiyabhedaad asa.mkara eva pitaaputravat | akriyaagraha.nena ca vastvabhaava eva vaa sarvathaas tu, kriyaa"suunya.m vaa svaruupam ava"si.syataa.m matabhedena, naatra nirbandha.h | tatra naapy ekaiveti puurvaparayor ekatvamaatravivak.sayaa jaati-nirde"sa.h, puurvaa paraa vaa punar ekaanekaa vaa kriyaa syaat | ekadaa kriyaapek.se vobhayam apy akrama"sabdavaacyataa.m naatipatati  | tatraapy anekakriyaiva taattvikii, pu~njaatpu~njotpattes taattvikatvaat | "sa"nkaamaatre.naanavakl.rptyaa  vaa ekakriyaabhidhaanam | ata eva yaugapadya-"sabdena tasyaapy upalak.sa.naad akrama-sa.mg.rhiita evaartho yaugapadya-pade 'py avagantavya.h  "saastre | etasya ca kaaryagatasya prakaaradvayasya kartu.h k.sa.nabha"nga eva sa"ngatir ity atyantiibhaavaavadhaara.nayaa  v.rttyaa nityaad vyaav.rttir uktaa | pradhaanyena k.sa.nabha"nga-sa"ngatir ity ak.sara.m tu nityaad iva k.sa.nikaad api saa vyaav.rtti.h  "saknoti lak.sayitum | atha vaa vyaapyasya vaa tatraiva bhaava ity anukara.naartham | etena nityasya krama-yaugapadyaabhyaam arthakriyaavirodhaat tallak.sa.na.m sattvam avahiiyate, ata.h k.sa.nikatva eva vi"sraamyati tena vyaapyata iti krama-yaugapadyalak.sa.na-vyaapaka-anupalambhaad viparyaye baadhakaat sattvasyaarthakriyaa"saktilak.sa.nasya k.sa.nikatvena vyaapti-siddhir ity uktam bhavati | 

[64,15] tatra kart.r-dharmo yadaarthakriyaa, tadaarthakriyaa "saktir iti vaa vyavahaara ekaartha.h | kevala.m karma-dharmasya krama-yaugapadyaabhyaa.m vyaaptau katha.m kart.r-dharmasya vyaapti-vyavahaara iti syaad aa"sa"nkaa | tatraapi kramaakramika-kaarya-vi.sayatayaa vyaapyamaanaa kaara.na-"sakti.h kramaakrama-vyaaptety ucyate vyavahaara-laaghavaartham iti ||
etena k.rtvaa kara.nalak.sa.na.m kramam aa"sritya k.sa.nikaad aya.m kramo nivartayitu.m "sakya ity asaara-prabandha.m Trilocana-codya.m nirastam | arthakriyaa-virodhaad ity atra caarthakriyaa kart.rdharma eva veditavya.h, tallak.sa.na.m sattvam iti vacanaat |
atha vaa lak.sa.nam upalak.sa.na.m na svabhaava iti karma-dharmo 'py astu | tad atra pak.se kramaakramaabhyaam upalak.sitaarthakriyaa nityasya virudhyata ity artha.h | prathama-pak.se tu kramaakrame.nopalak.sitaarthakaaritva.m nityasya virodhiity artha.h | krama-yaugapadyaabhyaam iti tu vi"se.sa.naan na "se.saabhyanuj~naa"sa"nkaa, hetutvaartham upaadaanaat | yasmaat kramaakramaabhyaam evaarthakriyaa tato nityasya virodhinii, kramaakramaatikramaad ity arthaat ||

[65,3] ka.h punar atra virodha.h | na taavat sahaanavasthaanam ubhayo vastutva-praapter nitya.m sad eva syaat | naapi dvitiiya.h | nitya.m hi tad-vipariitenaanityena virudhyeta iti cet |
pramaa.na-balena nitye 'tyanta.m tasyaa baadha-saadhanaad virodha eva pramaa.naantara-baadhaad veti vacanaat | vastutas tu paraspara-parihaara eva ni.s.thaasyati | ki.m (26b) puna.h pramaa.na.m ak.sa.nike 'rthakriyaa-baadhakam iti cet | yad yat kram-yaugapadya-vatyaam arthakriyaayaa.m nopayujyate tan naarthakriyaa-"saktam, yathaa hari-padaaravindam | nopayujyate ca nityaabhimato bhaava.h kramaakrama-dharmi.ni karma.ni iti vyaapakaanupalambha.h |
na hi kramaakramaabhaam anya.h prakaaro 'sti, yenaarthakriyaa-sa.mbhaavanaayaa.m taabhyaam avyaaptir asyaa bhavet | tasmaad arthakriyaa-maatraanubaddhatayaa tayor anyatarasya prakaarasya ubhayor abhaave caabhaavaat taabhyaam asyaa vyaapti-siddhir iti pak.sii-k.rte tayor abhaave caarthakriyaa-"sakty-abhaava-siddhau naanekaantas taavat |

[65,15] tatra yat "sa.mkara.h kramaakramabhyaam arthakriyaa-ni.sedhe prakaaraantare.na sa.mbhaavayann aaha, na ca t.rtiiyasya prakaaraantarasyaabhaava-siddhi.h, vi"se.sa-ni.sedhasya "se.saabhyanuj~naa-vi.sayatvaad iti, tan nirastam | hetutvaartha-vacanena yat tuupalabhya-svabhaavatve naatyantaabhaava-siddhir upalabhya-svabhaavatvaad eva pa.taadi-vat, anupalabhya-svabhaavatve tu naasatt-ni"scayo viprakar.si.naam iti katha.m prakaaraantaraabhaava-ni"scayas tan nimittaayogaad iti viplavate | tatra yady aadara.h, hanta hata.h prakaareyattaa-pariccheda-dvaare.na tattva-vyavasthaana-nibandhana.h svargaapavarga-maargaanu.s.thaana-bheda.h | yadaa hi prakaara-dvaye t.rtiiya.h "sa"nkyate, traye caturtha"s catu.s.tayaadau pa~ncamaadi.h, tadaa sarvatraanantaprakaaratve prakaara-dvaya-trayaadi-niyama-k.rta.m tattva-vyavasthaana.m kuta.h, yathaa catvaari pramaa.naani, .sa.t padaartha.h | yadaa ca pramaa.na-prakaara-"satam anyad api sa.mbhaavyate, tadaa caturbhir yan na siddha.m tad anyena siddha.m, catu.r-siddha.m caanyena baadhitam iti katha.m tad-dvaare.na tattva-vyavasthiti.h |

[66,1] eva.m yadaartha-sahasre dravyaadi-vyatireki.ni sidhyati tattva-parini.s.thaaviplavaat kim abhyudaya-ni.r"sreyasayor vaanu.s.teyam astu | katha.m caanityasya j~naana-kaaritvaakaaritva-pak.sau duu.sayitvaa nirv.rtam anena svayam eva.m prakaare.na prakaara-"satasya ni.seddham a"sakyatvaat |

[66,4] ki.m ca pa"savo 'pi yad ayukta.m pa"syanti na tadaiva tad aacarantiiti katham anena saahasam idam anu.s.thitam | anupalabdher d.r"syavi"se.sa.naapek.saabhyaa.m prakaaradvaita.m niyamya kramaakramaabhyaa.m dvaitaniraakara.na.m naama, prakaaraantarasyopadar"sayitum a"sakyatvaad iti tu kramaakrame 'pi dvaitavaadinaa.m naa"sakyam | tasmaat kim apy aya.m jalpamahodadhinaam aparipu.s.taye vice.s.taam, eka-ni.sedhenaapara-vidhaane taavad a"sakyaabhidhaana.h prakaaraantara-sa.mbhava.h |

[66,9] ki.m ca eka-kaala-kriyaanantara.m kriyaantarasya bhaave krama-vyavahaaro 'bhaave caakrama iti bhaavaabhaavayor api t.rtiiya-"sa"nketi mahat-taarkikatvam, tad ala.m nirbandhena | sthitam etat kramaakramaabhyaam arthakriyaa-"sakter vyaaptir eveti | 
yad api Trilocana.h ka"scit sahakaari-pratyaya.h pratyak.sa.h | parok.sa"s cetara.h | (27a) tata.h pratyak.sa-parok.sa-sahakaari-pratyaya-saakalyam asarvavidaa pratyak.sato na "sakya.m pratyetum | tatha ca sati saad.r"sa-sahakaari-pratyaya-saakalyavata.h krama-yaugapadyasyaatyanta-parok.satvaat tena vyaapta.m sattvam api parok.sam eveti katha.m pratibandha.h pratyak.se.na sidhyatiity aaha, tad api nirupayogam | kaarya-dharmau hi kramaakramau pratipaaditau | tata.h kaara.na-saamagryaa.h saakalyaasaakalya-ni"scayaabhaave 'pi krama-yaugapadya-niyama.h kaaryaa.naam adhyak.sa-gocara eva | ekadaiva kaaryotpattir anyadaapi neti katham agocara.h pratyak.sasya | tadaapi hi kaaryam ekam aneka.m vaa syaat | pratyak.se.na vaa tathaa g.rhiitam aneka-sa.mbhave 'pi caika.m g.rhiitam astu, sarvathaa kramaakramaabhyaam eva vyaaptaa kaarya-ni.spatir iti siddham etat |

[66,21] nanu k.sa.nabha"nga-pak.se naarthakriyaa-pratiiti.h, naapi kramaakrama-pratiitir iti katha.m vyaapti-vyavasthaa tathaa ca "sa.mkara.h, k.sa.nikatve sati sarva-sa.mvittiinaa.m svabhaava-niyamena hetu-phalayo.h svaruupaanvaya-vyatirekaasiddhau sarvatra tad-bhaavasyaavagantum a"sakyatvaat, na hi kaarya-sa.mvittyaa tasya hetu-bhaave bhaava.h pratiiyate, tadaa tasya hetor atiitatvaat | naapi hetu-sa.mvittyaa kaaryasya tad-bhaave 'vasiiyate, tadaa tasyaanupapatter eva, na caatiitaanaagatayor vartamaanena siddhir atiprasa"ngaat | 

[67,2] naapi kaarya-sa.mvittyaiva hetu-svabhaava-sa.mvitti.h, ad.r.s.taanvaya-vyatirekasyaapi dhuume 'gni-janyatva-vini"scaya-prasa"ngaat | etena hetu-maatra-sa.mvittyaa kaarya-sa.mvittir apaastaa | hetu-vyatireke tu kaarya-vyatireka.h svasa.mvitti-vaadino manorathasyaapy avi.saya.h, tasya hetv-abhaave kaaryaabhaava-pratipattaav upaayaasa.mbhavaat | na hi tac ca naasti tena [ca] pratipattir iti nyaayyam | tad aya.m kaaryasya hetu-sad-bhaave bhaava.m tad-abhaave caabhaava.m pratipadyanaano 'vasthita.m pratisandhaataara.m prasaadayatiiti | eva.m ca yady avasthi-kart.r-siddhi.h, tadaa saadhaara.naanaikaanta eva maula.h sattvahetu.h, kim atra viparyaya-baadhakapramaa.nopanyaasa.h kari.syati |tad ani.s.tau tu vyaapti-grahaanupapatte.h sandigdha-vipak.sa-vyaav.rttikatvam ubhayor api | yathaa krami.ni hetu-phale pratyetum a"sakye eva.m phale apiiti na krama-pratiiti.h, naapi yaugapadyasya |
yathaaha sa eva, naapi yaugapadyasya, bhinaakaare.na j~naanena prati-niyataakaara.naa.m yaugapadyasyaa"sakya-saadhanatvaat | na taavadbhir eva j~naane yaugapadya.m pratyetavyam, te.saam itaretaraasa.mvedyatve santaanaantara-vat yugapad bhaavasyaasiddhe.h | na caikam anekaakaaram, svabhaava-bhuutaakaara-bhede bhedasyaava"sya.m bhaavitvaat | bhede tu vij~naanasyaakaarebhyo 'rthaantaratva-prasa"nge na vi.sayasya tad-aakaaratva.m samarthita.m bhavi.syatiiti | 

[67,17] atrocyate, pratisandheyaabhimataabhir buddhibhir bhedaabheda-vikalpaak.samatvaat | abhede (27b) hi sa eva vaa syaad buddhaya eva vaa | atra ca prathama-pak.se karma.na.h, pak.saantare kartur abhaavaat ka.h pratisandhaanaartha.h | bhede 'pi buddhibhyo bhidyamaanasya ja.tasya ka.h pratisandhaanaartha.h | buddhiyogaad dra.s.t.rvat pratisandhaat.rtvam iti cet | buddhir eva tarhi dra.s.trii pratisandhaatrii ceti niyata-sviikaare tad-yogaad anyasya tathaatvam iti kim anena yaacitakama.n.danena | buddhiinaa.m kart.rtvaabhaavaad iti cet | tad-dvaare.naapi tarhi tasyaatmano dra.s.t.rtvaadi-vyavahaaraanupapatti.h | yadi hi buddhir heto.h phalasya vaa dra.s.trii syaat, taaanantarya-pratiniyamasya caanusandhaatrii kalpikaa, tad-yogaat tasya dra.s.t.rtva.m pratisandhaat.rtva.m cocyata iti syaad api | prati-vi.sayam alabdha-vi"se.saayaa.m ca buddhau sa.mbandho 'pi na vi"se.sa.m vyavahaarayitum ii"sa.h, adhunaa nibandhanaadhigantaa, adhunaa phalasya, idaanii.m pratisandhaateti | tathaa-vidha-buddhigatavi"se.sa-sviikaare tu kim apare.na kartavyam taavataiva paryaaptavaad vyavahaarasya | sthiraatmaanam antare.na saiva buddhir na syaad iti cet |

[68,5] kenaiva.m prataarito 'si | aho moha-maahaatmya.m yadiid.r"saan api parava"sii-karoti | tathaa hi nedam idam antare.neti yad ucyate tat khalv anyatra pratyak.saanupalambhaabhyaa.m saamarthyaavadhaara.ne sati yujyate, vahner iva dhuume | cak.sur-aadi-vat vaa d.r.s.ta-kaara.na-saamagrye kaaryaadar"sane pa"scaad dar"sane ca ki~ncid anyad apek.sa.niiyam astiiti saamaanyaakaare.na | aadya.h pak.sas taavan naastiiti vyaktam | dvitiiyo 'pi na sa.mbhavii | na hi kaara.na-buddhisamanantara.m kaarya-buddhau satyaa.m ni"scaya-prav.rttasya idam asyaanantara.m d.r.s.ta.m mayeti pratisandhaanam ad.r.s.ta-puurva.m, kadaacid, yato 'nyasya saamarthya-parikalpana.m syaat | eva.m smara.nam apy anubhavaat kuta"scit paramparayaa "sakti-pari.naama-dvaare.na, kuta"scit tat paripaaka-balaad iti |

anyasyaanubhave tarhi katham anyasya na sm.rti.h |
anyasyeti na sa.mbandhii siddha"s codya.m kim iid.r"sam ||

anubhavaadibhyo bhinna-sa.mbandhisiddhyadhikara.navivaadaprakrame tam eva siddham aasthaaya paryanuyoga ity asa.mbaddham etat | tat-siddhau hi vivaada-paryavasaanaat kaa paraapek.saa | tasmaad anyasyeti vivaada-padatvaad apaniiyaanubhave katha.m na sm.rtir iti pari"si.syamaa.na.m na prak.rtopayogi | eva.m tu yujyate codyaartha.h | yad deha-sa.mbaddho 'nubhavas tad anyatra dehe kasmaan na sm.rter udaya iti | eva.m ca vadataa yat k.setra-sambandhi biija.m tad anyatra k.setre ki.m naa"nkura-janmety ukta.m bhavati | sa ca kutastyo nyaaya.h |

[68,21] nanu kaarya-kaara.na-bhaava-maatraad anubhava-smara.nayor na kaacid aparaa pratyaasatti.h, na ca kaarya-kaara.na-bhaave 'ya.m niyamo, yadaadhaaram eva kaara.na.m tadaadhaaram eva kaaryam iti vi.sayaad atyanta-duure 'pi j~naana-kaarya-dar"sanaat | eva.m tarhi naa"nkurasyaapi kaaryataa-maatraad aparaa pratyaasattir iti j~naanam ivaa"nkura.m duure 'pi biija.m janayet |
nanu biijaarambhi.na.h (28a) eva paramaa.nava.h kecid a"nkure samavaayi-kaara.nataa pratipaadyaamaanaa.h katha.m k.setraantare '"nkuram utpaadayitum ii"sate | bhavatas tu tathaa-vidha-pratyaasatti-virahaat | vij~naanaadinaa saadhaara.na.m kaaryatvam asyeti duure 'pi janana-prasa"ngo 'nivaarya iti cet | 
 
[69,2] kasmaat punar a"nkura eva kaarye biija-paramaa.nava.h samavaayi-kaara.nataa.m pratipadyate na j~naanaadau, kaaryatvena sarve.saam eka-rasatvaat | tata.h sarve.saam a"nkura-vat tad-de"sa eva j~naana.m, j~naanaadi-vad vaa"nkurasyaapi duure janana.m, kaaryatvenaavi"se.saat, tad-vad evaa"nkure 'pi nimitta-kaara.natvaad biijasya |

[69,6] nanu yatraiva kaarye biija-paramaa.nava.h samavaayikaara.nataa.m pratipadyante sa evaa"nkura.h, tat katham a"nkuraad anyatra te.saa.m samavaayi-kaara.nataa codyate | eva.m tarhi kaaryatvenaika-rasatayaa samavaayi-kaara.nataayaa du.spariharatvaad a"nkuraika-ruupatva.m sarve.saam eka-de"sataa ca prasahyaayaateti sthaane phalita.m parihaara-pratyaa"sayaa | yadi ca kaaryatvena sarve.saam avi"se.sa.h kaaryaa.naam, kaara.naanaam api sarve.saa.m kaara.natvenaavi"se.sa iti vi"svasya vaicitram atraa.nam | tasmaat kaaryatve saty api na riitir ekaiva sarve.saam iti | 

[69,11] yathaa nisarga-bhedaat kvacit ki~ncit samavaayi-kaara.natvena kvacid asamavaayi-kaara.natvena kvacin nimitta-kaara.natvenopayujyate bhavata.h, tathaasmaakam api ki~ncit kaarya.m samaana-de"sam eva hetur utpaadayati,ki~ncid vyavahita-de"sam, kaarya.m ki~ncin niyamena hetu-de"sa evotpatti-dharmaka.m ki~ncid anyathaa | tathaikatra kaarye pratyabhij~naasa.mbhavo naanyatra kaaryatvaavi"se.se diipaantara-vat j~naana-vac ca | taad.rk kaaryaapek.sayaa ca yatra bhavata.h samavaayi-kaara.na-vyavasthaa, tatropaadaana-kaara.na-vyavahaaro 'smaakam aatmaader anyatra | tathaa-vidhi-hetu-phala-paramparaayaa.m ca ekatra santaana-vyavasthaanam anyatra sahakaaritva-maatram iti prakriyaa-bhede 'pi kaarya-dvaita.m taad.rg nisarga-siddham astiiti bhavato 'py a"sakyam atikramitum iti sthitam etat | tathaa-bhuuta-bheda-sa.mbhave ca yat kaarya-kara.naadhikara.na evotpatti-dharmaka.m tat-katham itaratrotpadyate | kaara.na.m vaa svaadhikara.na eva "sakyotpaadana.m kaarya.m katham anyatra janayet | tad ayam anubhave 'pi svaadhikara.na-janya.m smara.nam a"nkuram iva biijaat katham anyatrotpaadayet | sm.rtir vaanubhavaadhikara.na-niyatotpattir a"nkura-vat katham anyatrotpadyeta, yato dehaantare smara.na-prasa"nga.h codyam avakaa"sam aasaadayet | aatmavaade tu du.spariharam etat, vyaapinas tasya tenaiva sm.rti-janana-ruupe.na dehaantare 'pi sthaanaat | ad.r.s.taa"sraya.na.m ca nityasyaiveti | biijaa"nkura-vad anubhava-smara.nayor nyaayo naanya-vad iti katham avagantavyam iti cet |

[70,1] biijaa"nkurayor api sa nyaayas tathaa-dar"sanaad evaavasiiyate, tathaa niyama-dar"sana.m caanubhava-smara.nayor apy asti, na hy anya-dehe 'nubhava-vati (28b) anya-muurti.h sm.rti-matii naama |

[70,3] nanu deha.h katham anubhavavaan | tadaadhaaratayaa tatkaara.natayaa tena saha samaanakaara.natayaa vaa sa.mbandhavivak.saastiiti na k.sati.h | ki.m caatmano 'pi katham anubhavavattvam | samavaayabalaad iti cet |
nanu samavaayo 'piiheti buddhihetur i.syamaa.na iheti buddhinibandhanakalpana eva | asti ceha "sariire buddhi.h, ata.h ki.m na samavaayakalpanaapi | ayuta-siddhatvaabhaavaat "sariira-buddhyo.h p.rthag eva pratiiyamaanatvaad iti cet |
nanu p.rthak-pratiiyamaanayor ihedam iti pratiiti-niyama.h, upary-adho bhaavena hi bhaava-dvaye parid.r"syamaane parasparaasa.mkare.na saptamii-prathamayor nirde"sa upapadyeta, yadaa tu p.rthag-dar"sanam eva naasti tadaa katham ihedam iti bhedena nirdi"san prek.saavattaayaa na hiiyate | samavaayavi.saye kvacid api bhedasyaad.r.s.ter iti cet |
ata eva svayam iheti buddhi.m vikalpamaatratvena icchayaanirvartana-yogyaam utpaadya samavaaye naama kalpyate | iheti buddhe.h samavaayasiddhir iheti dhii"s ca dvaya- dar"sane syaat | na ca kvacit tad-vi.saye dvayek.saa sva-kalpanaa-maatram ato 'bhyupaaya.h ||
tena caasa.mvidyamaanasyaivaatmano buddhimattaa-vyavahaara iti vandhyaa-putre.na turga-"s.r"ngasya kholigha.tanav.rttaantam anuharati | yat khalu yaavatopayogena kalpita.m taavata upyogasya anyena siddhir eva tasyaabhaava.h, siddha"s caatmano 'pi sm.rtyaady upayogo 'nyateti | tasmaat naika-kaaya-stho 'nubhava.h kaayaantare smara.na-kara.naaya prabhavati |

[70,19] nanu k.sa.nikatve dehaantare eva sm.rter udayaat katha.m ida.m "sakya-parihaaram, janmaantara-parigrahe vaa tata.h santaanaantaratvenaabhimate 'pi deha ki.m na prasa"ngo 'nyatvasyaavi"se.saad iti cet | iid.r"sa.m dehaantare sm.rti-jananam aatmano 'pi du.spariharam, tato 'nyatraapi tat-prasa"ngo 'nyatvasyaavi"se.saad iti samaanam | yady api ca kaayasya k.sa.nikatva.m ne.s.tam, aa"su-naa"sitva.m punas tair i.s.tam eva, tata.h samaano do.so yadbhayaad -aatmavaadasviikaara.h | athaatmavaade tasyaatmana.h karma.naabhisa.msk.rta eva dehe sm.rti-jananam iti na do.sa.h, nairaatmya-vaade tu kasya tat karma | "saariiraatiriktaa hi buddhir eva k.sa.nikaa sa.mbhavati | ata eva ca na kart.r-k.sa.nasya tat-karma-sukha-du.hkhaadi sa.mvartaniiyam, tasya tad upabhogaabhaavaat | yasya ca k.sa.nasyopabhoga.h so 'karteti k.rtanaa"saak.rtaabhyaagamado.sas tv atirikto bhavatu, na tu kasyacit karma-siddhir yata.h prak.rta-do.sa-parihaara.h syaat | na ca santaano 'pi giiyamaano bhinna.h ka"scid asti | na ca karmaapi bhinna.m bhavataam astiity abhitti citra-karma.m ||

[71,5] atrocyate | kart.r-k.sa.nasya taavat tat-karma tat-phalopabhogaabhaave 'pi naapahnava-saham | na hi daahaadikam akurvatopaaditvena(29a) vahninaa tad-vaan na bhavati nara.h | antima-k.sa.nasyaapi tat-karmopakaarakatayaa sa.mbadhyate pramparayaa, tata evopabhoga-bhaagitvaat | eka-kaalataa tu kaarya-kaara.nayor api na sa.mbhavati, sa.mbhavati ca meru-mandarayo.h | tasmaad upakaara-dvaarakam eva bhede tasyedam iti gha.tanam, sa copakaaro 'ntimasya tat-k.rto mahaan asti, tan madhya-vartinaa.m ca tat-santaana-vartinaa.m k.sa.naa.naa.m taad.rg-antima-k.sa.na-prasuuti-saamarthya.m saak.saat para.mparayaa vaa, tata eva karma.na ity upakaara-dvaaraka eva te.saam api tat-sambandha.h | eva.m ca sarve.saa.m karma-sambandha-vyavasthitau sthitaayaa.m tat-karmaadhipatyenopaniiyamaana eva "sariire tat-karmaabhisa.mbhuutaanaa.m buddhidehak.sa.naanaam udaya.h, naanyatra taad.rk pratyaasatter abhaavaat | karma ca kaama.m na bhinnam asti vyatirekiiva nirde"so 'pi vyavahaaraanurodhena | yas tu praaktana.h karma-sa.mbaddha ity ucyate k.sa.na.h, sa taad.rg vi"se.sa-bhuuto jaata.h, yata.h paryante tat-phalopabhokt.r-k.sa.na-prasava-samartha-santaana-sa.mbhava.h, tad-anuruupa-"sariira-santati-sa.mbhava"s ca | tatraadyaad vi"si.s.taad yau buddhidehak.sa.nau alpatama-vi"se.sa-yoginaav upajaatau sa.mbhuuyottaraav alpatara-vi"se.sau janayata.h, tau caalpa-vi"se.saav uttarau janayata ity anayaa di"saa taavac chaktilak.sa.na-vi"se.sa-prakar.sas-tara-tamaadi-bhaavenopaciiyate yaavad antima-janana-samarthodayas tato 'ntima iti | eka-saamagry-adhiinatayaa parasparaanubaddhyor buddhidehayor anya-paramparaa.m prati vi"si.s.tayor naika-vyatireke.na dvaitiiyika-"sa"nkaavakaa"sa.h | janmaantara-parigrahe 'pi tad-aayu.r-sa.mskaara-k.sii.ne k.siiyamaa.na-muurti-k.sa.naantara-sahakaari.naa mana.r-k.sa.nena janita.m tasyaanuruupa.m vapur anyat puurva-van manasa.h saahaayakam aatanotiiti na dehaantare sm.rti-bhokt.rtva-cintaavakaa"sa.h | na caatra santaana-naamnaa bhinnena ki~ncit, k.sa.naanaa.m karma-sa.mbandha-siddhi-dvaare.naiva santaane 'pi siddher apratibandhaat, tebhyas tasya vyatirekaat | na ca mukhyata.h santaana-dvaare.na siddhaantopakrama.h, ki.m tu k.sa.na-dvaare.neti sarvam avadaata.m muula-pari"sodhanaad iti || yad uktam,

yasminn eva hi santaane aahitaa karmavaasanaa |
phala.m tatraiva badhnaati karpaase raktaa yathaa ||

iti, tat svaabhimata-santaanalak.sa.na-prasiddhau ||
yat tu nyaayabhuu.sa.nakaara etad duu.sayaann aaha | na, saadhana-duu.sa.naasa.mbhavaat, anvayaady abhaavaan na saadhanam | na hi kaarya-kaara.na-bhaavaat sm.ri.h karpaase raktaadi-vad ity anvaya.h sa.mbhavati | naapi yatra na sm.rti.h tatra na kaarya-kaara.na-bhaava iti vyatireko 'sti | asiddhatvaadyanudbhaavaan na duu.sa.nam | na hi uurva-buddhy-anubhuute 'rthe uttara-buddhiinaa.m sa.mbhavati, tato 'nyatvaat santaanaantarabuddhivad ity asya heto.h karpaase raktaa-vad ity anena na ka"scid do.sa.h pratipaadyata (29b) iti | 

[72,12] tad asamiik.syaabhidhaanam, saadhanaarthaaparij~naanaat | na hiiha "sloke kaarya-kaara.na-bhaava.h sm.rtau hetutvenopanyastah pratiiyate | ki.m tarhi | karma-vaasanaa | vaasanaa hi karma.naabhisa.mskaara.h | vasita.m hy abhisa.msk.rtam ucyate | karma-k.rto vi"se.so yatra santaane utpaaditas tatraiva bhogaadi-phala-bandho, naanyatra | yatra naasau vi"se.sa iti pratij~naaya karpase raktaa yathaa iti vadata.h sa.mskaara-santaana-bhedo vaa hetur abhipreta.h, saadhya.m caatra bhogaadi-phala-ni.sedha.h, tat-santaane tat-phala-yogyataa ca pratiiyate | tad aya.m prayoga.h, 
yo ya.h sa.mskaara.h kvacit santaane aahita.h sa tatraiva phala-daana-yoggyo naanyatra | yathaa karpaasa-santane biijaavasthaayaa.m raaga-dravya-yoga-janita.h pu.spaavasthaayaa.m phalaavasthaayaa.m vaa raaga.m phalam unmiilayitu.m yogyo naanya- santaane |

sa.mskaara"s caaya.m daanaadi-karma-janita"s citta-santaana 

iti | svabhaavahetur eva samudaaya-saadhyaapek.sayaa | sa.mskaara-matraanubandhinii hi tat-santaane phala-daana-yogyataa anyasantaane sarvathaa tad-ayogyataa ceti nimittaantaraanapek.sa.naat | ekaika-saadhyatve tu prathame svabhaavahetu.h | dvitiiye tu viruddha-vyaaptopalabdhi.h, svaadhaaraad anya-santaane phala-daana-viruddhena svaadhaara-santaana eva phala-daanena vyaaptasya sa.mskaaratvasyopalabdhe.h | tatra yadi sa.mskaare 'pi sati tatra santaane phala-daana-yogyataa nimittaantaram apek.seta, prayatnena sa.mskaara-gha.tanam anarthaka.m syaat | anya-santaane 'pi phala-daana-saamarthye ca dvitiiya-prayatna-vaiyarthyam | na caikaamalakyaa.m k.siiraavaseke sarvaamalakii madhura-phalaa | tasmaat sva-santaana eva phala-daanena vyaapti.h sa.mskaarasyeti naanekaanta.h | sa.mskaara"s ca karma-k.rto vi"se.sa"s cetasa ity aagama-siddham abhyupagamyaiva codyavat samaadhaanam apiiti naasiddhi.h | sapak.se bhaavaan na virodho vyaapty-asiddher vaa | atha vaa, yo ya.h santaana.h sa svaadikara.na eva sa.mskaare sa.mskaare phala-daana-yogyo yathaa karpaasa-santaana.h, santaana"s caaya.m citta-santaana iti puurva-vat || 

[73,9] sm.rtyaadi-phalaapek.sayaa 'py ayam eva nyaaya.h | yadi santaana-dvaare.naaya.m vyavasthaa, tadaa vidyaayoni-sa.mbandha-prasiddhe 'pi santaane prasa.mga.h | tato guru.naanubhuutaadau "si.syasya sm.rty-aadi.h syaat, eva.m pitur-anubhavaadau putrasya bhavet | naitaad.r"sa.h santaano 'tra vivak.sita.h upaadaanopaadeya-bhuuta-hetu-phala-paramparaa-ruupa.h | ki.m punar upaadaanopaadeyalak.sa.nam | ekaadhaarataaniyamo 'sati vicaara-kaara.ne, vicaare 'pi tad-yogyataaniyama.h | vicitraa hi kaarya-kaara.na-paramparopapaaditaa puurvam, tatraiva.m lak.sa.naa paramparaa santaana ucyata ity api suucitam eva | na caiva.m guru-"si.sya-cetaso.h pitaa-putra-manasor vaa astiiti naatiprasa"nga-do.so Nyaayabhuu.sa.niiya.h | santaanopaadaana-vyavasthyor vaanyonyaa"sraya-do.sa.h, upaadaana-vyavasthaayaas tad naa"srayatva-pratipaadanaat |

[73,18] atha vaa abhraanta-(30a)sa.mmataikaavasaaya.h prak.rti-vikriye ubhau hetu-phalasyopaadaanopaadeyalak.sa.nam | hetu-phala-santatau idam upaadaanam idam upaadeyam iti pratyabhij~naa-pratyayena lak.sita.m veditavyam | visabhaagotpattau tu prak.rtir-upaadaanasya vik.rtir upaadeyasya lak.sa.na.m svabhaava eva | prak.rti-vik.rtitva.m vaa lak.sa.nam iti bhaava-pradhaano nirde"sa.h, kaa.s.thayuupa-vat kaa.s.thaa"ngaara-vac ca | anekotpattaav api bhinnaa eva bhaagaa upaadaanam | yathaa dhuume u.smaadiinaam a"ngaaraa.naam, buddhaav apy eka-puru.sa-praj~naptir ekaavasaaya.h | asti ca vi.sayoparaaga.m vivecya caitanyamaatram aam.r"sata eka-puru.saabhimataayaa.m santatau saiveya.m buddhir ity avasaaya.h | te punar atraa"se.sa-svaruupaananukaaraat, anukaara-sa.mbhave 'pi stabaantara-vad ekaavasaayo bhraanta iti na pitaa-putraadaav upaadaanaadi-vyavasthaa | tad eva.m upaadaanaadilak.sa.nam anapek.sya taad.rk-santatau upaadaanaadi-vyavasthaayaa.m k.rtaayaa.m kiid.r"se santaane aahitaa karma-vaasaneti jij~naasaayaa.m yatropaadaanaadi-vyavastheti bha.nitau na do.sa.h |

[74,4] yat punar ayam evaaha | na, sambandha-vi"se.saabhaave kaara.na-maatra-vi"se.saad upaadaanetara-vibhaagaanupapatte.h, yathaasmaaka.m janakatvaavi"se.se 'pi samavaayy-asamavaayi-nimitta-kaara.na-vibhaaga.h sa.mbandha-vi"se.saat, na tathaa tava kaara.naanaam upaadaanetara-vibhaaga.m pa"syaama iti | 
etad api duu.sitam eva, kaara.natva-saamaanye 'pi kaaryaapek.sayaa vibhaagasya dar"sitatvaat | kaarya-kaara.nayor anyonya-vi"se.saanapek.sa.ne hi sa.mbandha-dvaare.naapi vyavasthaadausthyam aapaaditam | na ca samavaaya.h k.sama ity api le"sena suucitam eva | tasmaan na sa.mskaara-santaanayor duu.sa.na.m ki~ncit |

[74,11] yady api caatra "sloke karma-vaasanaa-"sabda.h prayukto na caasyaartha.h karpaasam anveti, tathaapi vaasanaartho 'bhisa.mskaaras taavad anvetiiti sa eva hetu.h suucito graahya.h | atha vaa karma-"sabdenaapi kriyaa | yatra santaane yayaa kayaacit kriyayaa k.rto 'bhisa.mskaara ity artha.h | etena vyaapti-pradar"sanam, pak.sa-dharmas tu prastaavaad boddhavya.h | tata.h kaarya-kaara.na-bhaava.m saak.saat tata.h kaarya-kaara.na-bhaava.m saak.saat sm.rtau pratipaadakam aadaaya yad ukta.m tat-sarva.m viplutam, kaarya-kaara.na-bhaavaa"sraya-vi"se.saanvayinii tu sm.rtir ity anavadyam |
yat punar asya saadhana.m na puurva-buddhyaanubhuute 'rthe uttara-buddhiinaa.m sm.rtir bhavaty anyatvaat, santaanaantarabuddhivad iti, tatrottara-buddhiinaa.m dharmi.niinaa.m bhinna-sm.rtiruupabuddhisambandho ni.sidhyata uta sm.rti-ruupatvam eva taasaa.m vaaryate, atha sm.rtyaa phala-vaty astaa na bhavatiiti pratipaadyate | prathama-pak.sas taavad ayukta.h | na hy sm.rtir anyaa ca sm.rti-matii matir i.syate asmaabhir yan ni.sedha.h syaat, api tu sm.rti-ruupaiva saa matir iti | 
athaa"svasya smarato gavek.sa.na-kaale tad-dar"sana.m sm.rtimad bhavatiiti cet |
tat ki.m tad-avasthaayaa eva sm.rtter ni.sedho (30b) vivak.sita.h | kevalaa tu yadi sm.rtir bhavati tadaa bhavatu | naiva.m cet | kim anena tarhi uttara-buddhiinaam iti sahacaara-nirde"sena | 
athaanumaanaartha.m dharmi-nirde"sa eva iti cet | na, prak.rtaabhimata-saakalya-siddhe.h sarvathottara-kaala.m sm.rti-ni.sedhasye.s.tatvaat pak.saika-de"saasiddhi.h saadhanasya | 

[75,1] athaa"sakti-dar"saayaa.m kevala-sm.rti-kaale ni.sedho ne.s.ta eva | tarhi vinaatmaanam uttarakaala.m sm.rti-sa.mbhave buddhy-antara-sahacaara-kaalena kim aparaaddha.m yat tatraiva ni.sedha.h | naapi vyaapti-vi.saye ki~ncid asti baadhakam |
dvitiiya-pak.se tu uttara-buddhiinaa.m sm.rtitva-ni.sedhe kim anubhavasyaiva sm.rtitvam atha puurva-buddhiinaam | sarvathaa ni.sedhe tu ki.m vi"se.sa-nirde"seneti puurva-vat |

[75,6] t.rtiiye tu vikalpe evam eva vi"se.sa-nirde"sa-vaiyarthya.m samarthaniiyam | atha vi"se.sa-nirde"sasyopalak.sa.natvaat sarvaivaanubhavaad anyaa buddhir na sm.rti-ruupaa, naapi sm.rtim utpaadayati ity abhimatam | anubhavasya na hi tathaatva.m ni.siddham, tato 'nubhava.h sm.rti-ruupa.h sm.rti.m cotpaadayatiity ubhayam apy ani.s.tam aasaktam | anyathaa 'nubhavaad anyatayaa vi"se.sa.nam anarthakam | anarthakam evaastu, sarve.saam eva j~naanaanaa.m tadaapy anubhavaad anyatva.m hetu.h pak.saika-de"saasiddha.h, anubhavasyaiva tad-anyathaabhaavaat | 
athottara-graha.na.m vivaada-padatvena na tv anya-vyavacchedena, anyaasaa.m tu buddhiinaa.m bauddhenaapi sm.rti-bhaavaani.s.te.h | tathaapi t.rtiiya-pak.se nedam uttaram, anubhavasyaapi vivaada-padatvaat | nairaatmya-pak.se hy anubhavo 'pi saak.saat sm.rtim utpaadayatiity ani.s.tam eva bhavata.h | bauddhasya punar i.s.tam | tad ayam anubhavasya sm.rti-janakatva.m na sviikartu.m "sakto 'priyatvaat, na parihartum, heto.h pak.saika-de"saasiddher iti |

[75,16] astu caivam ubhaya-pak.se 'pi tu vyaaptir na "sakyaa | tathaa hi yasyaa uttara-buddhe.h sm.rtitva.m sm.rti-janakatva.m ve.syate, tasyaa yadi tad ubhaya-praaptav anubhavaad anyatva-haanir upapaadayitu.m paaryate na paryavasyatu vyaaptis tad anyatvasya tad-ubhaya-ni.sedhena | na caiva.m "sakyam | anubhavaad anyatva-haanaav anubhavatvam eva, tac ca katha.m sm.rtitve vaktum "sakyam | sm.rti-janakatve ca tad ucyamaanam anubhavasya smara.na-hetutvam anapiiya na vi"sramyati | pratibandha-siddhau hi prasa"nga-sa"ngati.h | evam uttara-kaala-bhaavitvaadayo 'pi naa"sa"nkyaa.h, "sakya-pratiikaratvaat tad-vad eva | anekaantas tu hetu-do.so vyaapter abhaavaat | tasmaad yadi codya-cu~ncutaayaa.m bharas tadaiva.m bruuyaa.h |
anubhava-maatraat karma-maatraad vaa smara.na-bhogaadi janya.m cet | bhinna-santaane 'pi janma-prasa"nga.h, na caabhimate 'pi | yad yenaavi"si.s.ta-saamarthyaasaamarthya.m tat tenaavi"si.s.ta-phalaaphalatvam, yathaa biijorvii-jala-jvalana-pavanaadi-saamagrii-dvayam | avi"si.s.ta-saamarthyaasaamarthy.m ca santaana-dvayam anubhavaad apiiti svabhaavahetu.h | atra ca siddhi.h yasminn eva hi ity-aadinaa dar"sitaiva, karma-vaasanaa (31a) ity-aadinaa karpaasa-vat sa.mskaara-vi"se.sasya vyaktam uktatvaat | yathaa prathama.m prathitam asmaabhi.h | evam anubhavaat sm.rtir iti samaana-nyaayam |

[76,5] atha vaa puurvokta-hetaav aya.m paryanuyoga.h, kim anubhava-smara.naader eva paramparayaa hetu-phala-sa.mmatasyaaya.m nyaayo 'nyatvaan na jananam iti, athaanyasyaapi yadi taavat prak.rtasyaivaaya.m yautuka-labdho nyaaya.h tadaa yukti.h kaacid abhidiiyataam, yata.h saamaanya-siddha.m kramam-atikramyaayam atra vi"se.so gamyeta | santaanaantarare 'dar"sanaad iti cet | yad vi"se.sa-paramparayaa jananam anyatve tad abhaave tad adar"sana.m bhavet, yathaarakta-biija-karpaase raagaadar"sanam | na ca taavataa sarvatraajananam iti "sakyam ||
dvitiiya-pak.se tv asiddher udbhaavanam etat | rakte biije 'nyasyaapi tat-santaana-bhuva.h pu.spasya phalasya vaa tat-phala-raaga-dar"sanaat | yat puna.h kaarya-kaara.na-bhaavena sm.rtim aa"sa"nkya naanaatvasyaava~ncanaad ity uktam, atraapi trapaa tapasvinii ekata.h k.siptaa tad-vacanena, yadi sa.msk.rta-karpaase kaarya.m vaaryeta sarva.m "sobhate | tad aya.m saamaanya-siddho nyaaya.h | p.rthaktve 'pi vi"se.saantaraapek.sa.m phalam ekatra santaane bhavati naanyatreti prak.rte 'pi vaarayitum a"sakya.h | "slokena caanena saadhana.m duu.sa.na.m vaa sa.mpaaditam ity aastaa.m taavat | tat siddham avasthitaikaabhaave 'py anubhava-bhaavita-santaana-sa.mskaare.na smara.nam | na ca pratyak.se.naanubhava-smara.nayo.h kvacid ekaadharatva.m d.r.s.tam | 

[76,19] yad apy atroktam, na, d.r.s.tatvaat | tathaa hi puurva.m yam artham evaanubhuutavaan aha.m tam etarhi smaraami, yo 'ham anubhavitaa so 'ha.m smarteti anubhavasmara.nayor abhinnaadhaaratva.m li"ngasambandhasm.rtyanapek.sam aaptopade"saanapek.sa.m ca ni"scinoti | na ceya.m bhraantir visa.mvaadaabhaavaat | sukhaader api pratyak.satvam apahnavaano naak.sajena pratibodhayitavya.h | tathaa caanusandhaanecchaadve.saadiinaam apy ekakaara.natva.m pratyak.sato g.rhyate, yam aham adraak.sa.m tam aha.m pa"syaamiiti | ta.m d.r.s.tvaaham icchaami dve.smi vaa | tam icchan dvi.san vaa prayate | yatamaano'ha.m tam artha.m praapya sukhii du.hkhii vaa sa.mv.rtto 'smiiti | tad evam aham ity etasmin j~naane yo 'rtha"s ca kaasti tadadhikara.na.h sm.rtyanusandhaanecchaadaya.h pratyak.sata.h pratibhaantiity ata.h pratyak.se.naatmaa g.rhyate | na hy aham iti j~naana.m sandigdha.m bhraanta.m vaa | naapi lai"ngika.m "sabda.m veti | tad api mithiyaaparito.samaatram | tathaa hi vikalpas taavad ayam asty aham eva dra.s.taa smartaa ceti | na ca sarvo vikalpa aa"svaasavi.saya.h | tathaa caaya.m caturdhaa dar"sita.h Trilocanenaapi | 

[77,5] tatra pratyak.sap.r.s.thabhaavii taavan na bhavati, pratyak.saantarasya tadgraahakasya svayam apy ana"ngiikaaraat, yasyaaya.m p.r.s.thavii var.nyeta | lai"ngikatvam api svayam eva nirastam | tad yadi avastuka.h sandigdha-vastuko vaa bhavan bhavataa pramaa.nii-kriyate, kasya kiyatii k.siti.h |
athaibhyo bhinna.h pa~ncamo 'ya.m pratyak.sa i.syate | sarvasya tarhi svaabhimate pramaa.na-virahi.ni vi.saye sulabha eva nyaaya.h (31b) iti na kvacit siddhipratibandha.h | 
sa.mvedena vi"se.saiti cet | 
sa puna.h sa.mvaado 'rthakriyaapraapti.h pramaa.naantarav.rttir vaa syaad iti niruupita-praayam | pramaa.naantarabhaave ca tad evaastu kim anena | arthakriyaa ca naavasthita-saadhyaa kaacin ni"scitaa, sarvasyaa buddhi"sariiraabhyaa.m siddhe.h | naapi tad-atirikta-gocaro 'ha.m pratyaya.h | yathaa hi so 'ya.m caitra ity atra caitra-"sariire eva upaadhy-avasthaa-k.rta.m bhedam aviga.nayya puurvaapara-kaalayor ekatvena pratyabhij~naayete, tathaa aham eva dra.s.taa smartaa cety anenaapi pratyayena | kevalam aya.m buddhidvaaraka.h samudaaya-vyapade"sa.h, yathaa yo 'ha.m muurkha aasa.m sa pi.n.dato 'smiiti | ka"scit punar deha-dvaare.na vyapade"so yathaa gaura.h piino vaa 'ham iti eka-de"sena samudaaya-vyapade"sasya prasiddhatvaat | ka"scit punar ubhaya-dvaarako yathaa mayaa raajya.m k.rta.m mama durgatir ity-aadi yathaayatham uuhyam | sukha-du.hkhecchaa-dve.sa-prayatna-dharmaadharma-dvaarakaa api buddhikaarakaa eva vyapade"saa.h, aha.m sukhii yaavad aha.m dhaarmika iti buddhivyatirekaabhaavaat te.saam | mukha.m "sariira.m vaa 'syaastiiti bheda-nirde"so 'pi samudaayaika-de"sa-bheda-vivak.sayaa, yathaa v.rk.sasya "saakhaa | ata eva mukham aham iti iti na bhavati |

[77,22] katha.m tarhi mama mati-muurtii iti yathaa "silaa-putrakasya "sariiram | tarhi buddhi"sariire ity api syaat, "silaa-putraka.h "sariira.m raaho.h "sira ity apy ki.m d.r.s.tam | yathaa ca tatraiva dvitiiyaatmaabhaave 'pi mamaatmeti vyavahaaras tathaa samaana.m prathamaatmaabhaave 'pi mama buddhidehaav iti | yathaa ca naaham aatmeti tathaa naaha.m buddhi"sariire iti | aham aatmety ukataarthatvaan na prayogaarham iti cet | evam evaaha.m buddhi"sariire ity uktaartham | na ce.s.taa-maatra-paraadhiine.su dhvani.su nirbandho budhaanaam ity aastaa.m taavat | 
tad ayam asmac chabdo vaktu.h para-ni.sedha-para.h, na tu mati-vigrahau vihaaya vastv-nantara-para.h | tayo"s ca buddhivigrahayor bhuuta-bhaavi.syator api vartamaanena ekaadhyavasaayaan mayaiva d.r.s.ta.m mayaiva sp.r.s.ta.m sm.rta.m ceti prayujyate | tasmaat so 'ya.m caitra iti-vad ubhaya-pu~njasya puurvaapara-kaalayor ekataaropa-maatram etat, naarthaantarollekha.h | 
caitro 'py aatmaiva pratyabhij~naayata iti cet | 
na, ad.r.s.te pratyabhij~naanaabhaavaat, buddhivigrahaav eva hi d.r.s.tau | yady api ca para-buddhir anumeyaa tathaapi atyantaabhyaasaad asyaam adhyak.sa-vad vyavahaara-dar"sanaan na do.sa.h | mitraamitrayor dar"sana-maatraad eva hi tad-anuruupaanu.s.thaanam upalabdham | na ca tatra li"nga-ruupaanusara.naadi-parilambho 'sti | naapi kalevara-maatra-pratipattau taad.rg-anu.s.thaanam, m.rta-muurtaav api prasa"ngaat | sarva-"sariira-vyaapaara-prayojakatayaa ca janmana.h prabh.rti buddher aatmani dar"sanam eva paratraapi tat-sahacaaraabhyaasa-biija.m satata.m sannihitam asti | na caivam aatmano dar"sanam abhyaasabiijam asti, (32a) sarvavyaapaarasya "sariiracaitanyaabhyaam eva paryavasaanaat | 
tasmaac caitra-"sabda-gocarau citta-kaayaav eva so 'yam iti pratyabhij~naayete | tathaasmaac chabda-vi.sayayos tayor eva pratyabhij~naana-maatram etan mayaa d.r.s.ta.m mayaa sm.rtam iti | mayaa k.rta.m mayaa mok.syata ity api ekatvaadhyavasaaya-maatra.m tayor eva | tad atra pak.se pratyak.saa-p.r.s.tha-bhaavii vikalpo 'yam aa"svaasa-vi.saya.h, sattaa-maatre ekatve puurva-para-k.sa.naanaam avastuka.h, atirikta-vi.sayatve tu sphuraty apy arthe aliikaanaliika-"sa"nkaa-sa.mkaraat sandigdha-vastuka.h katha.m pratyak.sa-siddhataam aatmana.h prayojayet |

[78,19] yac caanenaapy udghu.syate, abhinna-sa.mbandhina icchaadi-bheda mametyaka-pratisandhaana-vi.sayatvaad eka-nartakii-pratisandhaana-vi.sayaa iva prek.sakaa ity anumaanam | tad apy atitala-h.rdayataameva dyotayati | na hi nartakii tattvata eka-ruupaa kaacit, caitanyaadhi.s.thitaparamaa.nusamuuhamaatratvaat | vyavahaarasiddham ekatvam upaadaaya d.r.s.taantasiddhau daar.s.taantike 'pi vyavahaarasiddha.m kena vaaryata iti | na ca sarvaatmanaa d.r.s.taanta iti cet |
satyam etat | taattvika.m punar ekatva.m kasya saamarthyena saamarthyataam, d.r.s.taante tad anvaya-dar"sanaat tena vyaapty asiddhe.h | d.r.s.taanta-d.r.s.tenaapi hi pramaa.na-balaavalambinii vyaapti.h siddhyati | ad.r.s.tena tu tat-siddhi-"sa"nkaapi naasti | tasmaan na sarvaatmanaa saadhaara.no d.r.s.taanta iti vaartaayaam api saadhya-saadhanaabhyaa.m saadhaara.nas taavad ava"sya-kartavya.h | na hi vyaapti-pradar"sanaad anyo d.r.s.taantasya artha.h, na caanupadar"sitena d.r.s.taante saadhyena vyaapti-saadhanam aadar"sita.m bhavati | na caikaavayavisiddhyaa saadhya"suunyataaparihaaro haari | "sariira-buddhyaadi-raa"sitayaa nartakyaa 'vayavitvaabhaavaat | "sariiraapek.sayaa tv avayaviduu.sa.nam eva jaagarti | aatmaapek.saayaa.m tu so 'dyaapi na sidhyati, viparyaya-baadhakaabhaavaac ca naanekaanta-"saanti.h | mameti pratisandhaana.m hi vikalpatayaa anaady-avidyaa-va"saad api pratyabhij~naana-vat sa.mbhavat katham eka-sa.mbandhaadhiinataa.m sviikuryaad iti |

[79,9] tad eva.m yathaa sm.rti karma-phala-sa.mbandhaadikam a"se.sam avasthaa-taaram antare.naapi na vipattim aasaadayati k.sa.nika-vaadina.h, tathaa kaarya-kaara.na-bhaava-buddhir apiiti na saadhaara.naanekaanta-"sa"nkaakala"nka.h |
"sa.mkaras tu vaacaa.tatayaa kim api naa.tayati | tathaa hi, kadaacid upalambha-puurvakaa dhuuma-buddhi.h teja.r-kaaryam ida.m kapota-ka.n.tha-dhuusara.m vastv iti ni"scayam utpaadayati, kadaacit tad ubhayopalambha-puurvakas anupalambha.h | anupalambho 'pi pratiyogi-vastuupalambha-svabhaavatayaa adhyak.sa-ruupa eva anvaya.h punar anupalabdhi-ni.s.thaayaa.m vihita iti tatraivaavadhaarya.h | anvaya-vyatireka-graahaka-pratyak.saanupalambha-niitir api trika-pa~ncaka-cintaayaa.m dar"sitety aastaa.m taavat |

[79,17] prak.rta.m tu bruuma.h | ubhayathaapi krama-bhaavinii.su buddhi.su (32b) puurva-puurvayaa sa.mskaara-vi"se.saadhaanaad antimaa buddhir etasyeda.m kaaryam iti matim utpaadayitu.m puurva-van nirvahatiiti naavasthitasyaanurodha.h pratisandhaatu.h | 
yat punar uktam, vyatireko manorathasyaapy avi.saya iti, tad atisahaasam | na hi yad eva pratyak.sa.m vastu-graahi vastu-dvaya-niv.rttau tad eva tayor vyatirekam api g.rh.naatiiti ucyate, ki.m tu tad viviktapratiyogi-vastuupalambha-svabhaava.m pratyak.saantaram eva | tato yad ukta.m tac ca naasti tena ca pratipattir iti na nyaayyam iti kvopayujyate | na caiva.m svasa.mvitti-vaadopalambha-sa.mgati.h | yad apy ukta.m puurvottarayo.h k.sa.nayo.h sa.mvittii, taabhyaa.m vaasanaa, tayaa hetu-phalaadhyavasaayii vikalpa iti cet |

[80,1] tat kim idaanii.m yat ki~ncid aa"sa"nkitena vaktavyam ity eva.m vidhir anu.s.thiiyate bhavataa | vikalpo hi g.rhiitaanusandhaanam atad-ruupa-samaropo vaa syaat | na taavat puurva.h pak.sa.h, ad.r.s.taanvaya-vyatirekasya pur.sasya hetu-phala-bhaavaagrahe 'nusandhaanapratyayahetor vaasanaavi"se.sasyaivaanupapatte.h | ag.rhiitasya caanusandhaane 'tiprasa"ngaad iti |
tad etan na samiiciinam aalocitam | yato hetu-phala-bhuuta-puurvottara-k.sa.nayor anubhavena krami.naapi svaruupa-saak.saat-kara.naat hetu-phalatve g.rhiite eva, kevala.m hetu-kaale phalaabhaavaat tad-vi.saya-saamarthya-graha.ne 'pi phalaadar"sanaat tad-avasaaya evaaprav.rtta.h kaarya-dar"sane pravartate | tathaa phalaavalokane 'pi tat-kaaryataa g.rhiitaiva vikalpenaanusandhiiyata iti g.rhiitaanusandhaana-ruupa evaaya.m vikalpa.h anvaya-vyatireka-graha.na.m ca pratyak.saanupalambhaabhyaa.m pratipaaditam iti yat-ki~ncid etat |
etena tad api pratyuktam, yad ukta.m na caad.r.s.taanvaya-vyatirekasya hetu-phala-bhaavo vaasanaayaa.m vaasanaa-hetau ca sidhyati | tatraapi paryanuyogasyaavi"se.saad anavastheti |

[80,13] anvaya-vyatireka-dar"sana.m hi prastuta-vi.saya.m taavad upapaaditam eva | vaasanaa-vikalpayor anvaya-vyatireka-siddhir adhyak.saanupalambhe.sv antimaad evaanusandhaanavikalpaprav.rtte.h, ekaakina.h pratyak.saad anupalambhaad vaa prav.rtty-abhaavaat, "sakti-svabhaavatvaad vaasanaayaa.h kaaryam antare.na vyavasthaanupapatte.h | tathaa vyavasthitaayaa"s ca tasyaa.h sva-hetunaanubhavenaapi sahaanvaya-vyatireka-siddhi.h kaaryaanvaya-vyatireka-dvaare.naiva | na caadya.m codyam, yaavan naanusandhaana-vikalpa.h taavan na vaasanaayaa.m vaasanaa-hetau vaanvaya-vyatireka-siddhi.h, yaavac ca na vaasanaayaa.m vaasanaa-hetau vaanvaya-vyatireka-siddhis taavan naanusandhaana-vikalpa iti | na hy anusandhaana-vikalpo vaasanaayaa.m vaasanaa-hetau vaanvaya-vyatireka-ni"scayam apek.sate, api tv anubhaya-vaasanayor anvaya-vyatireka-vatyo.h sva-santaane sattaa-maatram, tad-anvaya-vyatireka-ni"scayas tv anusandhaana-vikalpam apek.sata eva | tatra yathaa dahanendhana(33a)vikaaraanvaya-vyatireka-ni"scayaanapek.sas tad-apek.sa.niiyo dhuuma iti netaretaraa"srayas tathaa prastute 'piity ala.m bahu-bhaa.sitayaa |
atad-ruupa-samaaropa-pak.se tu duu.sa.na-prasa"ngaagatam aprastutatayaa tad-ana"ngii-kaare.naavadhiirita.m taavat | tasmaad avyaakulaa kaarya-kaara.na-bhaava-pratiitir asthiratva iti sthitam ||

[81,1] tat-sthitau ca krama-pratiitir anivaaritaa, asmin satiidam asmaad upajaatam iti pratiite.h kramaavasaaya-naantariiyakatvaat | anyathaa siddha-saadhya-vibhakti-prayogasya vi.saya-niyamaanupapatte.h | yasmaad dhetu-phalayor vaa krama-pratiiti.h phalayor veti na ka"scid vi"se.sa.h kramaapek.sayaa | yaugapadye "sa"nkaapi naasti, eka-kaalikaanekaavalokanaanantaram eva sak.rd imaani jaataaniiti vikalpasya baujaad ivaa"nkurasyotpatte.h | na hi tad-aneka-kaaryodaya-graha.na-k.rta.h ka"scid aparaadho virodho k.sa.nikataayaa.h | kramika-dar"sane hi sthiraapek.sayaa syaad apy anusandhaanaayaapaatata.h, sak.rd-dar"sane tu ki.m sthire.na | 

[81,7] eva.m tu syaat, sak.rd-dar"sane 'nantaram api smartaanya.h praapnotiiti, tac ca parih.rta.m praak | tad eva vaa vaacyam astu, kim avra.n-ka.n.tuuyaasthaaniiyena saakaara-vedana-duu.sa.nodgiira.nena aprastutatvaat | graha.na.m cet | asti sak.rd anekasya saakaare.na niraakaare.na vaa j~naanena bhavi.syati, kim idaaniim eva sakalatattvani.s.thaayaa anu.s.thaanam | yadi tu sak.rj jaayamaanaaneka-graha.nam eva naastiity abhimatam, tadaa yathaa saakaara-niraakara.na.m tathaa niraakaarasyaapy astu | anyathaa tenaiva graha.nam aa"sa"nkyeta | ki.m caaneka-graha.naabhaavo 'pi sak.rt katham abhimata.h | ki.m sak.rd aneka-sa.mbhavaabhaavaat graha.na-prakaaraasa.mbhavaad vaa |

[81,15] prathama-kalpe taavat katha.m pradiipasya varti-vikaaraandhakaara-k.sayaadaya[.r] tadaa kriyante svayam api | asmaaka.m punar eva.m sati prayaasa-laaghavam eva na k.sati.h, nitye krama-duu.sa.nenaiva saadhya-siddhe.h |
dvitiiye tu aneka-sambhava-vyavahaara.h ki.m k.rto 'stu | anumaana-k.rto 'stu | ki.m tad-anumaanam iti p.r.s.to yadi vyaakaro.si tadaanumaana-siddham eva yaugapadya.m krama-sahaayam arthakriyaa-vyaapakam astu, katha.m prak.rti-viraha-do.sa.h | atha na vyaakaro.si, taavataiva heto 'si | yugapad aneka-graha-nigrahe ca varam anta.rkara.nasya manaso yugapad anekatra prav.rtty-asa.mbhava eva pratipadyataam, kim anena

[81,23] athaanekaakaaraaneka-sa.mvedana-sa.mkalayitaa eka e.sitavya iti mati.h | tata.h kim sthira-sviikaaro hi kramavaan na.h sa.mprati pii.tayati, anyathaa tu vaadaantaraavataara e.sa.h | tad-vat krame 'pi sa.mkalayitaa sidhyatiiti cet 
tad api yadi saakaara-naantariiyaka.m graha.nam iti pramaa.na-siddha.m syaat tadaa sidhyet, anyathopagama-maatrasya sukara-tyaagatvaad anaakaara-sviikaare.na nirvahet para.h | na (33b) caakaara-saadhana-yatno 'sti, vi.sayasyaiva tad-aakaaratva.m samarthita.m syaad iti tan nirapek.sam ak.sara.m vaa katham aavak.siita | na caatra pratisandhaatur asthiratvaavirodhina.h sviikaare 'pi krame 'va"sya.m sviikaara.h, yathaa bhinna-de"sam abhinna-svabhaavasya kaarya-kara.nam icchann api na bhinna-kaalam icchati | tasmaat krame pratisandhaat.r-sviikaaraartham anya eva prakaara aa"sraya.niiya.h | tata.h kim anena | tasmaat katha~ncit ga.n.tollaasa.h kartavya ity eva.m vidhim anu.s.thito 'nena | na cedaaniim aakaara-duu.sa.na-pratividher avasara itineda.m prati.sidhyata iti ||
nanu tathaapi, 

mati.h saakaaraa cen na ca bhidi mitho vedana-mata.h
sphurty ekaivaasau tad iha na virodha.h prabhavati |
ata.h "saktaa"sakto 'py abhid iti nirastaa k.sa.nikataana
vaacyo do.sa"s caavayavini na vaa saak.rti-aya.h ||

nanv ata evokta.m naaya.m tat-pratividher avasara iti | na hi tad-asiddhir avayavisiddhir vaa baadhikaasmaakam |

nityatrayaanugamanaadigu.ne kaanta.h
 	sautraantikasya samayo 'pi na baadhito '.m"se |
no cen na pudgalaniraakara.nena bauddha-
        siddhaantabaadhak.rta eva k.rtaaparaadha.h ||

tasmaat,

dhiya.h saakaaratva.m yadi mama ya evai.sa samayo 
bhaved du.s.to maanaabhyupanata-hati.h syaat katham iva |
pramaa-siddha.m tac ced bha[va] tu dhiya evai.sa samayo 
bahi"s citre 'py eka-sthitir iti vilupta.m khalu bahi.h ||

[83,1] arthakriyaa-bheda-naantariiyako hy aakaara-bheda.h padaarthe.su | tatra yady aakaara-bhede 'pi naarthakriyaa-bheda.h, hanta pratibhaasa-maatra-bhedaan naatirikta.m ki~ncid iti baahya-padaarthaapalaapa eva prasakta.h | tad ava"syam anena baahya-vastuna aakaara-bhedaad bheda eva sviikartavyo, buddhir bhidyataa.m maa vaa | na hi sama-kak.sataapi dhiyo 'dhigantum alam | anyathaa svasa.mvedanam anya-prakaa"sana.m ca baahyasyaapi prasajyamaana.m graahya-graahaka-bhaavam eva viplaavayet | tad yadi pramaa.na-siddha.m buddher ekatva.m citraakaaraayaas tasyaa evaastu, baahya.m tu bhinnaakaara.m bhinnam eva | 
baahyam api bhinnaakaara.m katha.m bhinnam iti cet | bhavatu tri-bhuvanam ekam eva vastu kim asmaaka.m k.sii.nam | p.rthag-artha-karma-niyogaady-abhaave tu na gandharva-nagaraadi-vat pratibhaasa-maatrataa.m ati"sayiitety uktam | kvacid ekataa kvacid bheda iti vibhaagasyaapi nai.sa prastaava.h |

[83,10] atha buddher apy ekatva.m samaya-maatra.m na pramaa.na-siddham | tadaa[nii.m] baadha-virodhii samaya iti sa eva du.syatu, pramaa.nopaniitas tu prastuto vastu-bheda.h paraspara-virodhaat katha.m tyaajya.h |

[83,13] ki.m ca,

hato hetur vaktur yadi samayam aa"sritya samaye
tavaastu e.sa "sreyaan-atha samaya-cintaa pravaditu.h | 
na vai "saastre sthitvaa vacanam iti vaktu"s ca samaya.h 
pramaa-siddhau ruupair anumiti-vidhau naagama-gu.na.h ||

api ca na virodha-maatra.m bhedam asmaaka.m, ki.m tu "saktaa"saktatvena | tac caava"sya.m (34a) sviikaaryam, anyathaa saadhana-duu.sa.na-samarthaanusara.na-visara.naat paryavasito vaada iti kim apare.na | tasmaac chakty-a"sakti-dvaare.na bheda du.sparihara.h | tato virodha-maatrasya bheda-vyabhicaare 'pi prak.rta-vi"se.sasya na vyabhicaara.h, vastu-maatrasya vahni-vyabhicaare 'pi dhuumalak.sa.na-vastv-avyabhicaara-vat |
nanu "saktaa"saktatvenaapi bhedo virodhaad eva sa ca vyabhicaariiti cet | dhuumo 'pi vastutvaad eva hetur gamako, vastutva.m ca vyabhicaariiti samaanam | tasmaad vastutvaad eva dahanasya gamako dhuuma iti na vastutva.m parih.rtyety artha.h | na tu yaavad vastu taavad gamakam | eva.m "saktaa"saktatva.m virodhaad eva bheda-saadhanam iti na virodha.m vidhuuyety artha.h | na tu yaavad virodhas taavad bheda-saadhaka.h | aaha ca: viroda"s ced bheda.m vyabhicarati bheda-pratipade vi"si.s.to 'saav i.s.ta.h prabhavati ca "saktetaratayaa |

a"sakte saamaanye yadi ca vi"se.se 'pi balavaan
na dhuumaad agny-aa"saa vyabhicarati yad vastu "sikhinam ||
virodhaad evaala.m bala-vad abalatva.m yadi
bhide na vastutva.m hitvaa hutabhuji sa dhuumo 'pi balavaan |
atho vahni.m vastu vyabhicaratu bhedo 'sya tu balii 
pramaa-siddhaapatti.h prak.rta-vi.saye 'py e.sa samaya.h ||

[84,13] abhede hi "saktaa"saktayo.h sakalam aakuulam trai-lokyam aprav.rtti-niv.rttikam aasaktam iti "saktetarayor virodho 'va"sya.m bheda-saadhaka e.sitavya.h, aakaara-dvaare.na bhavatu maa vaa | nanv aakaara-bhedo 'pi "sakti-bheda-naanantariika eveti ki.m-k.rto vibhaaga.h | satyam, baahye.su taavad evam eva, jalaanalaadi.su tathaivopalabdhe.h | anyathaa ca na baahya.m naama ki~ncit pratibhaasa-maatraava"se.saat | buddhes tv aakaaraa na taavad daaha-gaahanaadi.sv evopayogino, baahya-kaaryatvaat te.saam | yat punar avasaayaadi-kaarya.m tad apy aakaaraantare.na saha bhedaabheda-vivaadaaruu.dham eveti katham ekatraika-vyaapaaro dar"sita.h | bhavatu vaa ki~ncid ekam api kaaryam, tatraapi kim apoddhaara-dvaare.na ekaakaara-vyaapaara-kalpanam atha bhedaad eveti cintyam | na caasmaaka.m citra-buddher ekaanekatva-saadhane mirbandha.h, icchaapi saakaarataa-maatre, k.sa.nabha"nga-saadhane tu tasyaapi na ka"scid anurodha.h |

anaantariiyake caarthe baadhite 'nyasya kaa k.sati.h | (PV IV 47cd) 

[85,1] iti nyaayaat | tasmaan naapratiiti-k.rto 'rtha-saamarthyasya kramaakramasya ca vyaapya-vyaapaka-bhaava-ni"scaya.h | 
yat punar ucyate, yadi krame.na vyaaptam, tadaa katham akrame.na | athaakrame.na, na tarhi krame.na | kramaakramaabhyaa.m vyaaptam iti bruvataa vyaapter evaabhaava.h pradar"sito bhavati | saa hi vyaapyasya tatraiva bhaavo vyaapakasya tatra bhaava evety eva.m ruupaa, ubhayor vyaapakatvena svaruupa.m jahaati | na hi bhavaty agnir dhuuma-adhuumaabhaavaabhyaa.m vyaapta iti |
kim eva.m vaktari vaktavyam | datto hi jalaa~njaliramunaa krame.na sakalataarkikavartmani vartamaanair aatmanaa (34b) ca anena bahudhaa dattasya vikalpya duu.sa.naraa"se.h | api naamaitat-prakaaraa.naa.m duu.sa.nenaasattaapratipaadanaat tat-prameyam asat syaad iti vikalpya duu.sa.naani pratiiyante, tat-prakaarair avyaaptau ca duu.syaprameyasya te.saam abhaave 'pi naasyaabhaavaniyama iti duu.sa.naabhidhaane 'pi praag iva sa.m"saya.h, tad alam upanyaasena | tat-prakaaraa.naam abhaave 'bhaava-niyame vaa sa eva vyaapty artha iti kasya ni.sedha.h | tathaa ca santaanasya vastutvam anicchan bhinno 'bhinno veti vikalpya duu.sa.nam aarabhate, tad ubhayaabhaava-vibhaavane ca nirv.r.nviiteti na bhedaabhedaabhyaa.m vastu-vyaaptim ana"ngii-kurvan nirvahati | eva.m trayaadi-vikalpe.sv apiiti sthitam | tasmaad ekaikenaavyaapti.h, samudaayena tu vyaaptir eveti nyaaya.h | yathaa yudhi.s.thiraadi.sv anyatamo 'bhavan paa.n.dava eva na bhavati | eka-niv.rttau hi tad-anyaprakaaram aa"srityaasiit tattvam | sarva-prakaaraabhaave tu kvaastaam | ato niyama-vatii niv.rttir vyaaptir eva |

[85,18] yad apy uktam, na hi bhavaty agnir dhuuma-adhuumaabhaavaabhyaa.m vyaapta iti, tad api paapiiya.h | kramaakramaabhyaa.m hi kaaryodaya-vyaapti-vaadino raa"sy-antara-virahavataa tad-dharma-dvayena vyaapti.h prastutaa, tat kvedam upayujyate | na hi kramaakramaav iva kaaryaa.naa.m vahner api dhuuma-dhuumaabhaavo dharma.h | svabhaava eva dharmi.no dharma-"sabda-vaacya.h prak.rta.h | tad yadi dhuuma-dhuumaabhaavaabhyaam iti dhuumavattvaadhuumavattvaabhyaam iti vivak.sitam, tadaa ka.h pratibandha.h pratibandha-bodhasya | na hi dahanas tad-avasthaa-dvaya-virahita.h kvacid upapanna.h |
atha yathaa yathokta-dharmo naantariiyakatvam agnes tathaa parabhuute dhuume dhuumaabhaava-"sabda-vaacye ca n"scitam iti taabhyaam api katha.m na vyaaptir asya, saamaanyalak.sa.nasyaak.sii.natvaat asti hi dhuuma-dhuumaabhaavayor yatraabhaavas tatra vahner api, yatra ca vahnis tatra tayor anyatarasya sa.mbhava.h dhuume sati hutaa"sana-prakaaraa.naam ivaanyatamasyeti cet |

[86,3] yady e.sa nirbandha.h kas taavad eva.m do.sa.h, ani.s.ti-maatrasyaana"ngatvaat | vyaaptir hi vyaapya-sa.mbhave vyaapaka-prabhedaanyatama-sa.mbhavaaya vyaapakaabhaavena niyamena vyaapya-niv.rtty-artham arthyamaanaa tad ubhaya-vyaapaara-vyabhicaara-"sa"nkaayaam eva du.syati | tac ca naasti kim ani.s.ti-maatre.na bhavata.h | kevala.m vi"se.salak.sa.naayogaat na saak.saad dhuuma-tad-abhaavaabhyaam analasya vyaaptir abhidhiiyate | tathaa hi dahana-dhuumayor bhedaan na taadaatmyam, dhuumaadibhaavaabhaavaabhyaam asyaanutpatti"s ca na kaarya-kaara.na-bhaava iti dhuumavattvetaraabhyaam eva sva-gata-dharmaabhyaam aa"sraya-bhujo '~njasaa vyaapti.h | tad artha-sviikaara-dvaaraa tu dhuuma-tad-abhaavaabhyaam apy abhidhiiyamaanaa na do.sam aavahati | tad yadi bhavata iid.r"sii vyaaptir anabhimataa viparyayo vaa 'bhimata.h, astu | asmaaka.m taavad ayam eva vyaapti-kramo vivak.sita.h, sa eva ca prak.rtopayogii, vipak.saad atyanta.m hetorvyaavartanasamiihayaa (35a) kramaakramaabhyaam artha-"sakte.h vyaapti-vaada-prakramaat, tac caivem eva siddham ity alam etaavati skhalite nirbandhena | tad eva.m kramaakramaabhaam arthakriyaa-vyaapti-siddhaav evaarthakriyaabhaavena kramaakramaabhaavasyaapi vyaapti-siddhi.h, na hi vyaapya-vyaapakayos tadbhaavasiddhim uddhuuya vyaapyaabhaavena vyaapakaabhaavasya vyaaptaav upaayaantaram astiiti naanekaanta.h | prak.rta-vyaapakaanupalambhasya vyaapti-siddhau ca na virodha-gandha.h, sapak.se bhaavaac ca || 

[86,18] naapy asiddhi.h, nityasya saadhya-dharmi.na.h krama-yaugapadyaabhaa.m virodha-siddhe.h | atra nyaayabhuu.sa.na.h, yadi taavad ak.sa.nikaa.nam asattva.m prasaadhayitum abhipreta.m, tadaa kasyaatra dharmitvam | tasyaiva dharmitve tasyaivaabhaava-saadhanam ayuktam | na hy asati dharmi.ni heto.h pak.sadharmatvam | na caasati pak.sa-dharmatve gamakatvam | tasmaad asanto 'k.sa.nikaa ity ayuktaa pratij~naa | atha santo 'k.sa.nikaa na bhavatiiti pratij~naartha.h, tathaapi tasyaa.m kramaakrama-virodhaad ity asya katha.m pak.sa-dharmatvam iti | ki.m caarthakriyaa-"sakter nityena saha virodho vyaapakaanupalambhaad eva mata.h, vyaapakasya tu kramaakramasya katham | api caiva.m sattvam eva nityasya prasajyate | tathaa ca sarva.h prayaaso viphala.h |

[87,1] yad aaha "sa.mkara.h, virodha-siddham anusarataa virodhy api pratipattavya.h, tat-pratipatti-naantariiyakatvaad virodha-siddhe.h | yathaa dahana-tuhinayo.h, saapek.sa-dhruva-bhaavayo"s ca | pratiyogii caak.sa.nika.h pratiiyamaana.h katha.m baadhakoparodhenaarthakriyaa-kaaritva.m jahaati, pratipatti-ruupaarthakriyaa-kaaritvaat | atat-kaaritve katha.m pratiiyeta, ajanakasyaaprameyatvaad iti baahye.su yathaa-saaram etal likhitam |

[87,6] tathaa ca nyaayabhuu.sa.na.h, virodhy-apratiitau virodhasya pratyetum a"sakyatvaat, na hi dahana-tuhinayor anyataraapratiitau virodha-pratiitir asti | kramaakrama-virodhaad ak.sa.nika.m yadi pratiiyate tata.h katham asat, pratiiti-ruupaarthakriyaa-kaaritvaat | atat-kaaritve katha.m pratiiyate | na hi tvayaarthaantaram ajanaka.m pratiiti-vi.sayatvene.s.tam | athaak.sa.nika.m naiva pratiiyate, katha.m tasya kramaakramaabhyaa.m virodho 'vagamyata iti | tad eva.m nityasya sarvathaa 'bhaavaat pratiity-avi.sayatvaat aa"srayaasiddhir vyaapakaanupalambhasya | tathaa svaruupaasiddhi"s ca ||

[87,12] yad aaha "sa.mkara.h, atha krama-yaugapadyaayogaad ak.sa.nikaabhaava.h sidhyati, sattaata.h k.sa.nikam, eva.m tarhi tasya pratipatti-janakatvaat tad avastham anaikaantikatvam arthakriyaa-kaaritvasya, tasyaabhaave 'pi bhaavaat | vyaapakaabhaavasiddhau hi vyaapyaabhaavo 'nya.h pratipattavyo yathaa agnyabhaave dhuumaabhaavas toyaadi.h, v.rk.saabhaave "si.m"sapaabhaavas tad-rahito de"saadi.h | eva.m krama-yaugapadyaabhaave saamarthyaabhaava"s caanya.h pratipattavya.h, (35b) tad-asiddhaav ani"scita-vyatireke.nahetunaa saadhya-siddher ayogaat | pratipattau tu vyaapya-vyaapaka-bhaavasya pratiiti-ruupaarthakriyaa-kaaritvam iti durnivaara.h prasa"nga iti |
ata eva sapak.se sattvam apy asya vaktum a"sakyam | aakaa"sa-ku"se"sayasya kramaakramaabhaavasyaarthakriyaa-"sakty-abhaavasya ca pratiity-abhaavaat | pratiitau sarve.saa.m vastutvena muula-heto.h pak.sa-sapak.sayor antarbhaava-prasa"ngaat | 

[87,22] yan nyaayabhuu.sa.na.h, vyatireka-balenaivaasya gamakatvam iti cet | na, vaidharmya-d.r.s.taantasyaapy abhaavaat | "sa"savi.saa.naadir d.r.s.taanta iti cet | na, tasya pratipatty-avi.sayatvaat | na hi svaruupe.naapi yan na pratiiyate tat saadhya-saadhana-dharma-rahita.m pratipattu.m "sakyate, na caapratipannasya d.r.s.taantatva.m yuktam iti | ki.m ca nityasyaartha-saamarthyaabhaavasaadhanam asattaasaadhanam etat tac ca sattaasaadhanavan na trayii.m do.sajaatim atipatati | 

[88,1] tathaa hi uktena krame.na 

naasiddhe bhaava-dharmo 'sti vyabhicaary ubhayaa"sraya.h | 
dharmo viruddho 'bhaavasya saa sattaa saadhyate katham || [PV I 191; PVin III 63] 

iti "sa.mkara-Nyaayabhuu.sa.nau dar"sayata.h | Trilocano 'pi tad eva prameya-jaatam upaskurvann aaha, krama-yaugapadya-rahitatva.m baadhaka.m kim ak.sa.nikaanaa.m saadhyati, aahosvid vyatirekam artha-pratibandham | na taavat puurvo vikalpa.h, aakaa"sa-kaala-dig-aatma-manasaa.m paramaa.nuunaa.m ca ruupaasiddhau hetor aa"srayaasiddher asiddhatvaat | so 'pi vyaapakaanupalambho na trayii.m do.sajaatim atipatati | tatra krama-yaugapadya-rahitatvam abhaava-dharmo na sidhyaty aa"srayaasiddher ity uktam | na hi kramayaugapadyarahitatvasya "sa"savi.saa.nadharmatva.m prek.saavanta.h pratipadyante | ki.m ca yaavat te.saam asattva.m pramaa.naantaraan naavagamyate taavad abhaava-dharmatva.m na sidhyati, anyathaa pak.sa-dharmatva-siddhau te.saam asattva-siddhi.h, asatva-siddhau ca satyaam abhaava-dharmatva-siddhir iti itaretaraa"srayatva.m durnivaaram | bhaava-dharmatve caasya viruddhatva.m syaat, ubhaya-dharmatve caanaikaantikatvam, sattaayaam iva so 'yam asattaayaam api tulya.h prasa"nga.h |

[88,15] naapi dvitiiya.h kalpa.h tatraapi hi vyaapaka-niv.rtti-sahitaa vyaapya-niv.rtti.h vyatireka-"sabdasyaartha.h | saa ca niv.rttir gamakaa"ngatvaad ava"sya.m pratipattavyaa bhavatiiti yady anubhavaad gamyate tasya hetu.h syaad ahetor agraahyatvaad iti hetur anaikaantika.h syaat, vyatirekasyaanubhava-kaaritayaa bhaava-ruupatve saadhya-ko.ti-nik.siptatvaat | anvaya-vyatirekayor abhaavaad asaadhaara.no hetur agamaka.h | tasmaad vyatireko 'va"syaa"ngii-kartavyo 'va"sya-j~naatavya"s ca j~naatavyatve taj j~naana-prasa"ngo dar"sita.h |
syaad etat | vyatireko na saak.saat-kaari-vij~naana-graahya i.s.to yata.h saak.saat-kaari.no vij~naanasya janaka.h syaad pai tu vikalpayitavya.h, na ca vikalpyamaano 'rtha.h svakiiya-samanantarapratyayaadhiinotpaadasya (36a) vikalpasya hetur upapadyate, tat kim ucyate hetur anaikaantika iti |

[89,1] tad apy asa"ngatam, yata.h sarva eva vikalpo na catu.s.tayii.m gatim atikraamati | tathaa hi ka"scid anubhava-p.r.s.thabhaavii niilaadi-vikalpa.h, apara.h sandigdha-vi.saya.h pi"saacaadi-vikalpa.h, anya.h punar asadartha.h "sa"savi.saa.naadivikalpa.h, vikalpa.h punar iha ka"scil li"ngaja.h | tatra li"ngajaad-aarabhya sarvo vikalpa.h avastunirbhaasaad iti bruvataa pratyak.saabha ukta.h, yato vastu-pratibhaasa.m pratyak.sa.m, svalak.sa.naabhaave tat-pratibhaasa-pracyute.h | na caiva.m vikalpa.h, tat-pratibhaasasya vastuny ananurodhaat | tasmaat pratyak.saabho vikalpa.h | li"nga-jas tu yathaadhyavaseyam artha.m praapayatiiti pramaa.nam | na ca vyatireko vikalpyamaano li"ngaabhaavaal li"nga-jena vikalpena vikalpyate | anubhava-puurvakasya ca vikalpasya paaramparye.na vastu-janmano 'pi na vastuni praamaa.nyam, anubhavasyaiva pramaa.natvaat | anubhava"s ca vyatirekaa"sraya.h sa.mpraty eva nirasta iti paari"se.syaad asad-artha.h sandigdha-vastuko vaa vikalpo ni"scaayayatiiti sattvam avidyamaana-vyatireka.m sandigdha-vyatireka.m vaa na k.sa.nikatva-saadhanaaya paryaaptam |

[89,12] naapi t.rtiiyo vikalpa.h | yata.h krama-yaugapadyam ak.sa.nikaat sattvam upaadaaya vyaavartamaana.m svena vyaapyena saha k.sa.nikatve vyavati.s.thata iti pratibandha-siddhir vyatireka-siddhi-puurvakaa gamyate, vyatireka"s ca puurvoktena krame.na niraak.rta iti |

[89,15] tad evam 

nitya.m naasti na vaa pratiiti-vi.saya.m tenaa"srayaasiddhataa
heto.h svaanubhavasya caak.satir ata.h k.sipta.h sva-pak.so 'pi ca | 
"suunya.m ca dvitayena sidhyati na vaasattaapi sattaa yathaa
no nityena virodha-siddhir asataa "sakyaa kramaader api ||

tatraamii eva.m paryanuyujyante,

 	dharmasya kasyacid avastuni maana-siddhaa 
baadhaa-vidhi-vyavah.rti.h kim ihaasti no vaa |
 	kvaapy asti cet katham iyanti na duu.sa.naani 
 	 	naasty eva cetsva-vacana-pratirodha-siddhi.h ||

[90,1] na hi kasyacid dharmasya vidhi-ni.sedha-vyavahaaro naama sa.mvaadavaan vastv-eka-niyata.h, ki.m tv avastuny api | athaavastuni naasty eveti bhakti.h, tatra katham etad iti paryanuyukto na raaja-"saasanam aa"srityaiva stheyam iti yadi ki~ncid dhetum upaadadiita katham aa"srayaasiddhi-parihaara.h | muukiibhuuyaavasthaana.m sati vacana-saamarthye nocita iti yat ki~ncil lapato na pratimalla.h | naapi para-ratena pratipaadito bhavati |

[90,6] ki.m caavastuni naasty eva vidhi-prati.sedha-vyavahaara ity eva.m vadataiva avastuni ni.sedha-vyavahaara.h sviik.rta.h, hetau para.m paro va~ncita.h, na hi ni.sedham avadhuuya na~no 'nyad artha-sa.mbhaavanaa, sa ca ni.sedho yadi na pramaa.na-siddha.h, katham aadriyate | ki.m vaasya vacanena pramaa.na-siddhi-sviikaare ca na taavad adhyak.sam evaavastu-ni.sedhayo.h saadhanam, adhyak.sasya tad-vi.saya-virodhaad artha-saamarthyaapek.sa.naat | anumaana-aa"sraye tu (36b) aa"srayaasiddhir a"sakya-parihaareti | ato 'vastu-prastaave muukataiva praaptaa | na ca pratij~naa-maatrasyaapy avakaa"sa.h | na caiva.m "sakya.m yaavan na raaja-da.n.denaavastu-prastaava-vaara.nam | prastaave tv ava"sya.m sataa sa.mbhavino vacanam anu.sa"ngi paryanuyoga-sa.mbhavaat | vacanasya ca vidhi-ni.sedhaabhyaa.m naaparo vyaapaara.h | tato na vacana.m naavacanam iti mahati ka.s.ta-sa.mka.te prave"sa.h |

[90,15] tathaa ca sa.mpraty eva nitye 'ntaraala-kamala-vat kramaakramaabhaavaat naartha-saamarthyam iti prastaavenaavastuni kasyacid dharmasya vidhi-ni.sedhaav iti vidu.saapi bhavataa na muukiibhuuya sthaatu.m "sakyam, ki.m tu k.rta eva ni.sedho bauddhaabhimataayaa asati kramaakramaabhaavena saamarthya-niv.rtte.h ||

niv.rtty-abhaavas tu vidhir vastu-bhaava 'sato 'pi san |
tad-abhaavas tu naastiiti pa"sya dhaar.s.tya vij.rmbhitam || [PV IV 223; PVin III 14] 

ity antara-"sloka.h |
atha nityasya ko.s.tha-"suddhyaa vastutvaan na pramaa.naan ni.sedha-virodha.h kasyacid dharmasya, tat kim idaanii.m gagana-nalinasyaapi ko.s.tha-"suddhyaa vastutvam eva | vastutve vaa naastuko vikalpa.h sa.mkalpayitu.m "sakya.h | 

[91,1] tad avastuni nabhas-taamarasi kramaadivirahaad arthakriyaasaamarthya-viraho 'stu na vaa | ubhayathaapi naavastuni vidhi.h prati.sedho vety asyaa.h pratij~naayaa nirvaaha.h | katham etad iti pramaa.na-gave.sa.ne ca pratyak.saabhaave 'numaanam aa"sriiyamaa.nam aa"srayaasiddhi-grasta.m samastam, apramaa.na-vacana-maatrasya caanapek.sitatvaat pa"sna-k.rtaa prek.se.na | na cobhayaabhaavo 'bhidhaatu.m "sakya.h, vidhi-ni.sedhayor bhaavaabhaava-svabhaavaad eka-ni.sedhenaapara-vidhaanaat | vidhi-ni.sedho hi ni.sedha.h prati.sedha"s ca vidhis tat kiid.r"so 'para.h | astu cobhaya-ni.sedha-pratij~naa-hetor upadiiyamaanasya naa"srayaasiddhi-parihaara.h |

[91,8] yac cedam uktam, ko.s.tha-"suddhyaa vastv eva nityam iti tata.h kim | na hi tad-vastutvenaiva dharmi, aa"srayaasiddhi-duu.sa.nasyaanavakaa"sa-prasa"ngaat | paropagamaapek.sayedam ucyata iti cet | prasa"nga-hetus tarhi avastutvaan nityaa"srayaasiddha.h kramaadiviraho na hetur ity artha.h | eva.m ca saty avastuni hetur aa"srayaasiddhatvena vyaapto vaktavya.h, na hi pratibandham antare.na ka"scid dhetu.h | pak.sa-dharmataa-maatre paropagamaapek.sayaa tu prasa"nga ucyate, na tu vyaaptau api tad upagama eva | kadaacid evam api syaad iti cet | tathaapi na pare.naavastuni hetur aa"srayaasiddhatvena vyaapto 'bhyupagata.h, nitya evaavastuni hetu-pra.nayanaat | tata"s ca yatraivaavastuni vastutvaat hetor aa"srayaasiddhir upaniiyate, tatraiva pratij~naayaa.h paribhavo naavastuni vidhi-ni.sedhaav ity asyaa.h | yadi ca paropagamaad eva vyaaptir api vivak.sitaa, avastuny avastutvaan na pak.sa-dharmataaprayukto (37a) hetur iti, tarhi tava nedam anumatam iti, tathaapi naavastuni vidhi-prati.sedhaav iti vyaahatam, prati.sedhasya svaya.m sviikriyamaa.natvaat, na~no 'nyaarthaabhaavaat |

[91,19] ki.m ca sarva.h prasa"ngo viparyaya-paryavasita-vyaapaara iti nyaayaat yady avastu nitya.m tad-aa"srayaasiddhi.h | na caa"srayaasiddhi.h, tan naavastu nityam iti ki.m vivak.sitam | tadaapi yathaa"srayaasiddhir do.sa.h prastuto naasti siddham avastutva.m nityasya dharmi.na iti naavastu nityam iti katha.m na viplavate | tasmaat svatantra evaayam avastutvaad aa"srayaasiddhir avastuni hetor iti hetu-duu.sa.na-prav.rttasya prak.rta.h | tathaa ca naavastuni vidhi-ni.sedhaav iti duurii-k.rtam etat | vyaapakaanupalambha"s caaya.m sva-bhaa.syaa prayujyate, aa"srayatvasya vastutvena vyaapty abhimaanaat | sa caabhimaana.h sva-vacana-virodhaa[nava] bodhaat | na hi naavastuni vidhi-ni.sedhaadharatvam iti sva-vacana-virodha.m manyamaanasya vastutvasya dharmitvasya vyaapty abhimaano maanasa.m sp.r"sati, ki.m sva-paribhaavakatayeti saamaanya-nyaaya.h | ki.m caamii svayam avastuni vidhi-ni.sedha-vyavahaaram aatanvanto vyaapakaanupalambha.m caapramaa.nayanta.h para.m pratik.sipantiiti ka e.sa krama.h |

[92,3] Nyaayabhuu.sa.nakaaro hi na hy asati dharma.ni heto.h pak.sa-dharmatvam iti bruvaa.no 'vastuni heto.h pak.sa-dharmataa-ni.sedha.m vyaktam aaha | katham etad iti yukti-gave.sa.ne ca dharmi.no 'sattvaad iti hetum abhipraiti | anyathaa ca vacana-maatre ka aadara.h | athaak.sa.nika.m naiva pratiiyate katha.m tasya kramaakramaabhyaa.m virodho 'vagamyata iti bruvaa.na"s ca vyakta.m pratiity-avi.sayatvena virodhaavagamaabhaavam aaha | sa caavastv-antara-saadhaara.no dharmo nitye 'py avastu-sa.mmate aasajyate, anyathaa anyatraavastuni yady aya.m na nyaayo nitye 'pi katham abhidhaatu.m "sakya.h |
"sa.mkaro 'py etad eva sphu.tayati, avastuni pratiity-avi.sayatvena na virodhaasiddhir iti | anyathaa prabandha-vaiyarthyaat |
nanv asya .sa.s.thii-saptamii-nirde"saabhaavaad asataa saha sato na virodha ity abhipraayaat na do.sa iti cet | aadyaapy asato 'pratiiyamaanatvaad iti svayam abhivyakto hetur apek.sa.niiya eveti katham asato dharmi-bhaava-vyaapakaanupalambhayo.h paribhava.h | tena saha virodhaasiddhau hi tasya pratiiti-vi.sayatvaabhaavo hetu.h | yadi ca t.rtiiyaanirde"senaa"srayaasiddhi-parihaaram anumanyate bhavaan, kramaakramayor api nityena saha yogaabhaavaad arthakriyaa-"sakter api nityena saha yogaabhaava iti na k.sati.h | eva.m pak.se.na yoga eva sapak.se.naiva yogo vipak.sr.naayoga eveti hetos trairuupya.m vak.syaama.h | "saantir astv aa"srayaasiddhi-prahaarasya | tasmaat vivak.saa-maatra-bheda eva na vastu-bheda iti kim anena kaaya-vratena |

[92,19] ki.m ca (37b) asataa saha taavad virodha-baadhanam evam astu, yadaa puna.h sata eva sataa saha virodha.h kim astu na veti pra"sno 'stv iti sviikaara.h, sthita.m bauddha-siddhaanteneti viphala upanyaasa.h | atha neti sviikaara.h, tadaa sa evaapratiiyamaanatvaad iti hetur apek.sitavya ity avastuni ni.sedhana.m virodhasya vyaapakaanupalambheneti punar bauddhi-siddhaanta-siddhi.h | tathaa,

naasiddhe bhaava-dharmo 'sti (PV I 191a) 

ity atraapi e.sa eva nyaaya.h "sara.nam |

[93,1] tathaa ca Trilocana.h svaak.sare.na sphu.tayati, krama-yaugapadya-rahitatvam abhaava-dharmo na sidhyati, aa"srayaanupalabdher iti | atra hi vyaktam abhaavo dharmii, kramaadirahitatvam asya dharmo ni.sidhyate, aa"srayaanupalabdher iti hetor iti | evam asato dharmitva.m pratijaanaana evaanantara.m kramayaugapadyarahita"sa"savi.saa.nadharmatva.m prek.saavanta.h pratipadyanta iti eva.m bruvan mahaan saahasiko yad ayam-aatmaanam-aatmanaiva nopahasati | abhaavaad eva hi "sa"savi.saa.nasya dharmitva.m ni.seddhavyam, sviik.rta.m caabhaavasyaapi dharmitvam iti ka.h pratirodhas-tura"nga"s.r"ngaade.h | athaabhaavasya dharmitaa kramaadirahitatvani.sedhena sviik.rtaa, katha.m kramaadirahitatvenaivaastu | aho buddhivaibhavam | abhaavasya "sa"savi.saa.nasya kramaadirahitatvani.sedhena dharmitva.m manyate, na kramaadirahitatvena | ubhayathaapy avastuni vidhi-ni.sedha-vyavahaara-sviikaaraad durnivaara.h saugata-k.rtaanta iti vara.m kramaadirahitvenaiva dharmitvam ubhayatraastu, kim uttaraa-patha.m pravi"sya taavataiva muulyena turaga-tyaagino garbha-kriya.na-v.rttaanta aa"sriyate |

[93,12] atha vaatisuuk.smaa buddhi.h sthaviiyaa.msam asama~njasa-vi"se.sam iyanta.m na pa"syatiiti kim atra kriyataam | tathaapy ak.si.no nimiilya cintaya taavat ki.m "sa"savi.saa.na.m kramaadiyogi bhavati na vaa | yadi bhavatiiti bha.nasi, kim atra vaktavyam asmaabhi.h | sabhyaadaya.h pramaa.nam | atha neti pak.sa.h, tadaa kramaadirahita.m tat-tat-katha.m kramaadirahitatvani.sedhena dharmiikaro.si | ubhayathaa ca hetu.m paryanuyujyaava"syam avastutvaad iti vak.syaamiity ala.m vistare.na | 

[93,17] eva.m bandhyaa-sutto vaktaa navety eva.m vidhe 'pi prastaave ni.sedham apratij~naaya na sthaatu.m "sakyam acetanatvaad avastutvaad ity-aadi saadhanam anupanyasya vaa na ka"scid evam aa"sa"nkate | yad iid.r"sam uttarayitavyam iti cet | kuta.h | tad avastu taayaa.h prasiddhatvaad iti cet |
punas tad evaayaatam bandhaa-sutasya dharmi.no vakt.rtvenaa"sa"nkaniiyataa-ni.sedha.h, su-prasiddhaav astutvaad iti hetur iti | na ca su-prasiddhatve 'pi sarvathaa "sa"nkaa-viraha.h | ni.rsiimo hi moha-mahimaa | d.r.s.to hi "saastra-kaaraa.naam api (38a) kramaadirahitatvani.sedha.h "sa"savi.saa.ne ity eva.m prakaaro bhrama.h | tato yathaa "sabde caak.su.satvaad anityatva.m sa.mbhaavayan na siddhatvena [-nn asiddha-] ni.sidhyate tathehaapi syaataa.m "sa"nkaa-ni.sedhau, na virodha.h | tasmaad vastuniivaavastuny api kasyacid dharmasya vidhi-ni.sedha-vyavahaaro durvaara.h, aahatya vipratipannaanaam api "saastra-kaaraa.naa.m ni.sedha-vaakyenaiva sviikaaraat | 

[94,1] tatredaaniim avastu.su bandhyaa-suta-paryante.su katha.m dharmitvam | pratiity-abhaave katha.m vyavahaara.h | pratiiti-janakatve katha.m na vastutvam | na ca vacana-maatra-pramaa.nam upadeyam iti ya.h ka"scid dhetur upaadiiyate, sa sarva.h katha.m naa"srayaasiddha.h | tad etad aayaatam, ya"s cobhayo.h samo do.sa ity-aadi |
yadi ca ni"scitaavastu-bhaave.sv api naite do.saa.h, tat ki.m saadhanaat praag asandigdhasattaake nitye bhavi.syati | ka.h punar atra paramaartha.h | na hy avastuni kasyacid dharmasya vidhi-ni.sedha-vyavahaara.h "sakya-parihaara.h praamaa.nikasya | 
na caite do.saa.h saanu.sa"ngi.na iti cet | ucyate, na taavad avastuno dharmitvaabhaava.h | yatraiva hi idam evam iti praamar"sa.h tad evedam ity anenaakaare.na dharmi | evam iti dharma-vi"se.sa-yoga.h | yathaa gha.to niila eva.m bandhyaa-suto na vakteti gha.tasya niilatvam iva bandhyaa-suttasya vak.rtva.m dharma.h pratiiyata iti na dharmitvaabhaavo 'bhaave | kevala.m ka"scid dharmo vastuni yato niilatvaadi.h, ka"scid avastuni yata.h sarvopaakhyaa-virahaadi.h, ka"scid ubhaya-saadhaara.no 'nupalambha-maatram | tatra vastu-dharmi.naavastu-dharmatva-ni.sedha iti yuktam | na tu dharma-maatraa.naam, sva-vacana-virodhasya baadhakatvaat | pratiity-abhaavena vyavahaaraity apy ayuktam | na punar ubhayor eka-prakaaraiva pratiitir a"nga.m vyavahaarasya | vastuno hi sva-saamarthya-bhaavinii pratiiti.h | vikalpa"s caadhyak.sa-li"ngaabhyaa.m paaramparya-kaarya.h | avastunas tu sandigdhavastubhaavasya vaa vikalpamaatram | saamarthyaabhaave hi tayor abhaave vikalpamaatram api yadi na tat-pratiitir avasthaapyate sarvathaa vyavahaarya eva syaat | i.s.ta"s ca vyavahaara.h, ato vikalpana-maatra.m tatra pratiiti.h, tad-upasthaapitam eva ca tayo.h svaruupa.m naanyat | yathaa vastuna.h pratyak.saanumaanopaniitam eva svaruupam, evam avastuna.h sandigdha-vastu-bhaavasya vaa vikalpopasthaapita evaatmaa naanya iti | naata.h samayaad a"ngam aakar.santa.h santaa bhavitum arhanti | yat tu

graahyataa.m vidu.h hetutvam eva yukti-j~naa.h (PV III 247) 

[95,1] ity uktam, tan-maanasa-pratyak.sa-prastaave graahakaad bhinnam eva graahyam apek.sya | na hi svasa.mvedane 'py e.sa eva nyaaya iti sthitam etat |
tathaa ca nyaayabhuu.sa.na evaaha, na hi tvayaarthaantaram ajanaka.m pratiiti-vi.sayatvene.s.tam iti | na caavastv-arthaantaram | artha eva hy anyam artham apek.syaarthaantaram ucyate, na tv avastu | (38b) tad-bhaava-ni.sedha-maatra.m tat | tasmaad arthaantaratvaabhavaan na sva-janya-j~naanaapek.saanarthasya | tato vikalpa-maatram atra "sara.nam | tad-aakaarollikhita"s caasya svabhaavo naapara ity apy ava"sya.m sviikartavyam | anyathaa "sa"sa-vi.saa.naadi-"sabdaanaam anuccaara.nam eva prasajyeteti katha.m vyavahaara.h | tathaa hi khara"s.r"ngaadi"sabdena "sabditam artham anuudyaava"sya.m ki~ncid vidheyam, yathaa kramaadirahitatva.m "sa"savi.saa.nadharmas tat-sahita.m vaa, yathaa vaa naasataa kasyacid virodha-bodha.h, naavastu-dharmiiti vaa | tatra "sa"sa-vi.saa.naasad-avastu-"sabdair yadi naabhimato 'rtha.h pratyaayyate, abhimataad anya evaartho dhvani-janita-vikalpasya, tadaa vidhiiyamaana.h kramaakrama-ni.sedhaadi.h kasya pratiiyataam | tat-pratiity-abhaave ca "sabdoccaara.nam anarthakam aayaatam | asti ca kuurma-romaadi-"sabda-vyavahaara.h, tasmaat sa eva tasyaartha.h, arthasyaapi sa eva ni"scaya.h | d.r.s.te 'pi vikalpa eva ni"scaya.h | eva.m tarhi vikalpa evaastu sarvatraa"sraya.niiya.h, ki.m dar"sanena | naiva.m dar"sana-niraak.rte vikalpa-cetasyaakaara-maatra-sphura.naad vastutva-saadhanaartha.m baadhanaartha.m vaa pramaa.naantaraapek.sa.nam | dar"sanena tu vi.sayiik.rte vastuni yaavati ruupe vikalpa.h, taavati sa eva ni"scaya.h, asati saad.r"syaad vipralambhe | tasmaan na vastuny api vikalpa-maatra.m "sara.nam, avastuni tu tad eva "sara.nam | tad-aakaara-baahyaadhyavasaanam eva hi pramaa.naantara-saapek.sa.m tatra praarthyate | tac ca vikalpenaiva siddham | pramaa.na-v.rttau tu na pramaa.naantaraapek.saa | tatas tena vikalpena yat svaruupam ullikhita.m tat-paraamar"sena yathaa kramaakrama-rahitatva-ni.sedhaadikam upasthaapayanti santas tad-arhatayaa, tathaa tad-ruupa-pratyaniikaakaare.na saha virodha-vyavasthaayaa.m kiid.r"so do.sa.h | yathaa vaa bandhyaa-sutasya saundaryaadi-ni.sedho 'nuruupa.h, tathaa ca vastutaa-virodhasya ko virodha.h yadi caanubhavaabhaavaad virodha-pratirodho 'nubhavaabhaavaad eva saundarya-ni.sedho 'pi maa bhuut, tato vidheyasya kasyacid dharmasyaabhaave 'bhaavaabhidhaayinaam anuccaara.na-prasa"ngas tad avastha.h, na ca tac chakyam ity api niveditam | 

[96,1] atha bandhyaa-sutaadiinaa.m vikalpaniiyaad ruupaad ruupaantara-virahaat tan-maatrasya ca vikalpena vi.sayiikara.ne tad-anuruupa-vyavahaarasya na k.sati.h | eva.m sati virodha-vyavahaarasyaapi tad-anuruupasya kaa k.sati.h | yathaa ca vastutayaa bandhyaa-sutasya virodha.h, eva.m nityasyaapi yo dharma.h pratyaniika upapaadayitu.m "sakyas tena katha.m na virodha.h | tat katham anubhavaabhaava-maatra.m virodha-baadhane saadhanam anabhidhiiyamaana.m saadhu syaat | yadi tu vikalpe 'pi tad-vi.sayo na syaat, tat-pratyaniikaakaara-paraamar"so vaa na syaat, (39a) sahaanavasthaanaabhidhaano vaa virodha.h saadhayitum i.s.to bhavet, bhavet virodha-siddhi.h, ekasya hi bhavato 'nya-bhaave abhaavaat sahaanavasthaana-vyavasthaa | bhaava"s ca pratyak.sa-gocara iti katham ekasyaanya-vastututve gha.teta | paraspara-parihaara-sthitilak.sa.natva.m tu pratyaniikaakaara-paraamar"sa-maatra-saadhyam vikalpa-maatre.na vi.sayii-kara.ne 'pi sannnidhiiyamaana-vyavasthaa-nimitta.m naava"sya.m vastv-anurodhi, katham anyathaa bhaavaabhaavayor eva virodha.h paraspara-parihaaralak.sa.na.h | tatra ca virodhe pradhaanam udaahara.na.m taav eva | abhaavasya vastutva-sviikaare 'pi na bhaavasya bhaavo 'bhaavaabhidhaane vastuni, naapy abhaavasya bhaavo 'bhaava iti naabhaava-vastu-paramparaam upagantu.m "sakyam iti sva-pracyuti-maatram avastu-vyavahartavyaika-svabhaavam i.syamaa.na.m katha.m tad-virodhi vyavasthaapyataam | virodhaavyavasthaane ca tatra svaatmaa ca sva-pracyuti"s cety ekam eva vastu svaatmanaivaasti ca naasti ceti syaat, na caiva.m niyamenety ayam eva virodhaartha.h | k.sa.nikaak.sa.nika-vad vaa | yathaa hy ekasya naak.sa.nika.m tathaa naanyasya k.sa.nikam iti | tasmaad vastv-avastunor na paraspara-parihaaralak.sa.na-virodha-baadheti sthitam ||

[96,19] nanu virodhasyaapaaramaarthikatve tad-dvaare.na k.sa.nabha"nga-siddhir apy avaastavii syaat, na hy apaaramaarthikaadhara.h paaramaarthiko bhavitum arhati virodha.h | 
yad aaha "sa.mkara.h, eva.m trhi virodha-kalpanayaa baadhakam api kalpita-virodhatvaan na vaastava-vyatireka-saadhanam ity avaastava-vyatirekatvaat sattaayaa.h, tad-aayatta.m k.sa.nikatvam apy avaastavam eveti |

[96,23] Nyaayabhuu.sa.no 'pi tad evam upaskurvann aaha, sa.mv.rti-siddhenaak.sa.nikena virodha-siddhir iti cet | sa.mv.rti-siddham api vaastava.m kaalpanika.m vaa syaat | yadi vaastavam, tata.h katha.m tasyaasattvam | katha.m vaarthakriyaa-virodha.h | arthakriyaa.m kurvad dhi vaastavam ucyate | atha kaalpanikam, tad-virodha.h ki.m vaastava.h kaalpaniko vaa | na taavad vaastava.h, kalpitavirodhi-virodhatvaad bandhyaaputravirodhavat | atha virodho 'pi kaalpanika eva, na tarhi paramaarthato 'k.sa.nikasyaarthakriyaayaa.m kramaakramaabhyaa.m virodha ity ato 'k.sa.nikaat sattvasya vyatireka-siddhir apy apaaramaarthikiity avaastava-vyatirekatvaat sattaayaa.h, tad-aayatta.m k.sa.nikatvam apy avaastavam eveti |

[97,6] abaddha-pralapitam etat | na hi virodho naama vastv-antara.m ki~ncid ubhaya-ko.ti-datta-paada.m sambandhaabhidhaanam i.syate 'smaabhi.h, upapadyate vaa, yenaika-sa.mbandhino vastutvaabhaave apaaramaarthika.h syaat | yathaa tv i.syate tathaa paaramaarthika eva | viruddhaabhimatayor anyonya-svaruupa-parihaara-maatra.m virodhaartha.h | tac ca bhaavaabhaavayo.h (39b) paaramaarthikam eva | na hi bhaavo 'bhaava-ruupam aavi"sati, naapy abhaavo bhaava-ruupam iti yo 'yam anayor asa.mkara-niyama.h sa eva virodha.h | sa ca niyama.h svaatmana.m virodham api paaramaarthika-pade nive"sayati | eva.m na nitya.m krama-yaugapadya-ruupam aavi"sati, naapi krama-yaugapadya.m nitya-ruupam aavi"satiiti yo 'ya.mniyama.h sa eva virodhas tayo.h | na ca kadaacid anyateti pramaa.na-siddhir eva paaramaarthikateti katham ucyate, virodhasyaapaaramaarthikatayaa sattva-hetor vyatireko 'py ataattvika iti? 

[97,14] nityasya punar apaaramaarthikatvam a"ngiik.rtyaiva sarvam avasthaapitam iti na ka"scid do.sa.h | yac ca kalpita-virodhi-virodhasya vaastvatva-ni.sedhaaya kalpita-viroddhi-virodhatvaad bandhyaa-suta-virodha-vad ity uktam, tatraiva anena tapasvinaa katham aa"srayaasiddhitvaadi-duu.sa.na.m sthaviiyo 'pi nopalabdham ity aastaa.m taavad asya maodghaa.tanam |

[97,19] etac ca cintyate | kalpita-virodhi-virodhatvam eva vaastavatvena viruddha.m vaa? yadi taavan na viruddha.m, tadaa kalpitaavirodhi-viruddhatvam api bhavati, vaastavatvam api syaad iti katha.m tad upanyaasas tan niraakara.naikaantika.h syaat? naaviruddha-vidhe.h kasyacit prati.sedha-siddhi.h | atha viruddham, sa virodho vaastavo 'vaastavo vaa? tatraavaastavo virodha.h para.mparaabhave 'tiprasa"ngaat asamartha iti, vaastava-pak.se kalpita-virodhi-virodho 'pisvaya.m vaastava i.s.ta.h, na caasmaakam eva sva-viruddha-ni.sedhaabhidhaayiiti pa"sya dhaar.s.tya-vij.rmbhitam | yathaahi nitya-krama-yaugapadyayor virodha.h kalpita-virodhi-virodho nityasya kalpitatvaat tathaa vaastavatva-kalpita-virodhe virodhayor virodha.h kalpita-virodha-virodho vartate kalpitasya virodhinovirodha iti k.rtvaa kalpito virodhii tasyeti vaa,kalpitasaya hi virodhino virodho 'pi kalpita eva na vaastava ity eva bhavat-paur.se.na saadhyamaanam iik.saamahe | tasmaat tasya kalpitasya virodhasya virodhino vaastavatvena saha yo virodha.h so 'pi kalpita-virodhi-virodha.h siddha.h | tasya vaastavatve sva-vacana-virodha.h | avaastavatve duu.sa.nam uktam eva |

[98,6] api ca | virodho naamaikatra dvaya.h sa.mvaasa-ni.sedhaartham arthyate | na tu dvayor vastutva-siddhir naama virodha-phalam | yatra tu dvayor vastutva-siddhis tatra saamarthyaad ekena vastunaa vastv-antara-tiraskaaraat kvacid de"se, yathaa sahaanavasthaane yathokta.m praak | prak.rtas tu virodho dhamayor ekatra dharmi.ni sad-bhaava-ni.sedha-phala.h | tatra yathaa dvaav api dharmau santau ni.sedhyete,yatra niilatva.m na tatraaniilatvam | ato na niilaaniilam ekam iti | tathaa sad-asattva-ruupaav api viprati.siddhau dharmaav ekatra dharmi.ni samaaropitau prati.siddhaav eva | na hi jananyaa.h (40a) tanaye bandhyaa-tanayatvam aaropita.m tattvato 'saditi na ni.sedhyam | bandhyaa-tanaye vaa vikalpaika-gocare jananii-tanayatvam aaropita.m na ni.sedhyam | na hi jananii-tanayo babdhyaa-tanayo vaikaatmaa, taavataiva virodha-kaarya-paryavasanaat, kim apare.na virodha-naamnaa yo vastu-dharmaav anapek.sya naatma-laabham aasaadayati? eva.m yatra nityatva.mna tatra krama-yaugapadyavattvam, yatra krama-yaugapadyavattva.m tatra na nityatvam ato na nitya.m krama-yaugapadya-yogi paramaarthata.h | tata"s ca sattaayuktam api naiva niyamena paramaartata.h | tata.h k.sa.nika eva vi"sraamyat tad-aayatta-sattaakameva sattvam iti sattvaat k.sa.nabha"nga-siddher avirodha.h |

[98,19] yadi caivam api virodha-vyatireka-pratisandhaanena maat.r-modaka-krame.na g.rhiitvaa giri-k.rhara-ko.sa.namaavi"sya gho.sayitum icchasi ced, gho.saya | na punar asmad aarabdha-siddhi-pratibandhe ki~ncid upayujyase | tad alam abhinive"sa-paravi"sii-bhuuya vaastavaa evaite virodhaadaya ity eva saadhu | nanu nityatva.m krama-yaugapadyavattva.m ca viruddhau dharmau vidhuuya naaparo virodho naama, kasya vaastavavatvam iti cet | tad api yat ki~ncit | na hi dharmaantara-sa.mbhavena virodhasya paaramaarthikatva.m bruuma.h | ki.m tu yato viruddhau dharmau dharmaantara-sa.mbhave 'pi hi yadi na viruddhau na paaramaarthiko 'pi virodha.h |

[99,1] viruddhau cet taavataiva taattviko virodha iti vyavahaara.h, kim apare.na dharme.na? yad api bandhyaa-putra-virodhavat ity uktam, tatra kim ekaadhaara evaaya.m virodho d.r.s.taantiik.rta.h, atha dvitiiyaapek.sa.h? dvitiiyo 'pi pratiyogi-ruupo 'nya-maatra.m vaa? | prathama-pak.sas taavad ayukta.h, na hi ka"scid ekaadhaara.m virodha.m pratijaaniite | tato yadi bandhyaa-putra-virodhasyaabhinna-dharmi.no 'paramaarthikatva.m taobhaya-dharmi.no 'pi paaramaarthikena virodhena na bhaavyam iti ko 'ya.m nyaaya.h? evam anyamaatre.naapi na virodha.h, k.rtakaanityatvavat | pratiyoginaa tu tatraapii.syate eva | bandhyaa-putrasaya hi abandhyaa-putratvena virodho 'sty eva | ekaatma-ni.sedha"s caabhimata eva | 

[99,9] nanu dharmayor virodhe dharmi.nor aikaatmyani.sedha iti yukta.m, ban[dh] yaa-putrasyaabandhyaa-putratvena virodho dharmi-dharmayor vartate | nai.sa do.sa.h | dharmi.no 'pi dharma-dvaare.naiva vyavahriyante eva.m dharmi.nor api kadaacid bhaava-pradhaano vaa nirde"sa iti | ya"s ca vaidharmye.na dahana-tuhinayor upanyaasa.h, so 'py ayukta.h, paraspara-parihaarasya vivak.sitatvaat | yau ca tad-vi.sayatayaa saapek.sa-dhruva-bhaavaav uktau, tatraapi saapek.satayaa kaadaacitkatvam anityatvam uktam | dhruva-bhaavo 'py ava"syam bhaava iti yadi bhaava-niyamatvam, tadaa nityatvam eva | tato nityaanityayor aya.m virodha-sthiti.h katham anubhava-puurvakatayopadar"sayanta.m nopahaasayati | nityena katha.m virodha-pratiitir ity eva hi prak.rtam | athaava"sya.m bhavi.syayyaa dhruva-bhaava.h, (40b) saapi na kasyacid anubhava-vi.saya iti nitya-vad eva do.sa.h |

[99,18] syaad etat | yac ca kadaacid ava"syam bhuutam upalabdha.m tad apek.sayedam ucyata iti | tad apek.sayaa tarhi virodha eva naasti, tad dhi saapek.sa.m c dhruva-bhuuta.m ca | atha tadaa saapek.satva.m naasti siddhatvaat, anyadaa tadaa sutaraa.m naasti, asiddhatvaad eva | asiddha-dharma evaapek.seti cet | ananubhuute tarhi na virodha-vyavastheti sa eva do.sa.h | asiddhasyaiva siddhi-kaalaapek.sayaa anubhuutenaiva virodha iti cet | siddhi-kaalaapek.saa-sviikaare tarhi virodha eva naastiity eva saadhu |
etenaanubhavaabhaavaad virodha-vyavasthaabhaave saadhye vaidharmya-d.r.s.taantaabhimata.h saadhyaavyatirekii, asataa virodha-prasa~njane tu saadhanaavyatirekii | dhruva-bhaavasya nityataartha-pak.se tu saadhya-ko.ti-nik.sepa eveti | 

[100,1] bhedaabhedaadika.m tu bhavatu vaidharmya-d.r.s.taanta.h | naca taavataapi vastunor eva naak.sa.niko virodha iti niyama.h, anyataapi samarthitatvaad iti | yad api 

naasiddhe bhaava-dharmo 'stiiti (PV I 191a; PVin III 63a) 

vaacyam, tad apy aa"srayaasiddhi-codyasya duuriik.rtatvaan niraak.rtam | asato 'pi dharmitva-saadhanaat, avasuni vikalpasya pratiiti-vyavasthaasiddhe"s ca vyomaadi-svaruupaapratiitir api parih.rtaa |

[100,9] syaad etat, yadi vikalpa-ruupaa.m pratiitim aa"srityaa"srayaasiddhi-parihaara.h sattaa-saadhane 'pi samaanam, tata.h katham ucyate naasiddhe bhaava-dharmo 'stiity-aadi | katha.m aatmano vibhutvaa-saadhana.m sarvatropalabhyamaana-gu.natvam aa"srayaasiddhaav udaahriyata iti cet | saadhanaanurodhaad ubhayatraapi hi bhaava-dharma eva hetur upaatta aa"sa"nkita"s ca | na ca bhaava-dharmasyaavastu dharmii bhavatum arhati | na hi dhuuma-"si.m"sapaatvaadayo 'vastuni vasanti | tasnaad yatra bhaava-dharma.h saadhana.m tatra niyamena vastv eva dharmii | na ca vikalpa-maatra-vi.sayasya vastutaa"svaasa.h, avastuny api vikalpa-maatraanapaayaat | tato vastu dharmii-kurvataa pratyak.saanumaana-ruupe ca siddhir abhidhaatavyaa | tad anabhidhaane tu vikalpa-maatra-gocarrito 'rtha.h sandigdha-sattaako nirasta-sattaako vaa dharmii-kriyamaa.na.h katha.m vatutayaa ni"scita.h k.rta.h syaat | tathaa ca sati yaavaan vastu-dharmo hetu.h sarvo 'sau naa"srayaasiddhim atikraamati, ekatra sandehaad anyatra viparyayaat | tata.h pratyak.saanumaanaabhyaa.m vastu-vi.sayaabhyaam asiddhe bhaava-dharmo na hetur asty aa"srayaasiddhatvaad iti yuktam etat sattaa-saadhane | asattaa-saadhane tv avastu-dharmo hetur avastuni vikalpamaatrasiddha naa"srayaasiddhido.se.na duu.sayitu.m "sakya.h | na hi tasya vastv-aa"srayaapek.saa, avastu-dharmaad eva | na ca tad-aadhaarasya pratyak.saanumaanaapek.saa, avastutvaad eva | bhaava-dharme tu saadhane vastv evaa"srayo (41a) vastu-dharmatvaat | vastuna"s ca ni"scaya.h pratyak.saanumaanaabhyaam eva, tatas tayor abhaave niyamenaa"srayaasiddhir iti sad-asattaa-saadhanayo.h katha.m samaano do.sa.h |

[100,24] yat tu Trilocanena pramaa.naantara.m nityaanaam asattaasiddhau kramaadivirahasyaabhaava dharmataa na sidhyatiity uktam, tad baalasyaapi durabhidhaanam | nityaa hi dharmi.na | asattva.m saadhyam | kramaadiviraho hetu.h | asya caabhaava-dharmatva.m naama sva-saadhyaavinaabhaavitvam ucyate, abhaavaanaa.m "sa"sa"s.r"ngaadiinaa.m dharmo na bhaavaanaam iti k.rtvaa | tad anena vacasaa yaavat pramaa.naantare.na pak.se saadhya.m na sidhyati, na taavad dhetor vyaaptir ity ukta.m bhavati | tac ca kutra hetaav upalabdham aneneti na vidma.h | yathaa caanyatra saadhya-naantariiyakataa anyadaa prav.rtta-pramaa.naantara-siddhaa d.r.s.taantena smaaritaa pak.siik.rte saadhya-siddhy-artham upayujyate, naanyata.h saadhya-siddhim apek.sate, tadaa kramaady-abhaave 'bhaava-dharmataa vyaapti-svabhaavaanyadaiva kramaakrame.na siddhatvasya [sattvasya] | vyaapti-graha.na-kaale prav.rtta-pramaa.na-siddhaakaa"sa-kamala-d.r.s.taantena smaaritaa saadhya-siddhaav upayujyate, naanyata.h saadhya-siddhim apek.sate | anyathaa sarvaanumaana-vaiyarthyaat | krama-yaugapadyena hi sattvasya vyaapti-siddhau sattvasya vyaapyasyaabhaavena krama-yaugapadyasya vyaapakasya viraho vyaapta.h sidhyatiity abhaava-dharmatva.m krama-yaugapadya-vi.saya.h | yathaa ca vyaapti-ruupa.m tathaa puurvam eva ni"scita.m, sad-abhaava-dharmatva.m na pak.se pramaa.naantare.na saadhya-siddhyaa vyavasthaapyate, tathaa kramaakramaabhaavaabhaavenaapi saadhya.m prasaadhya vyavasthaapyata iti na.h pak.sa.h, puurvam eva vyavasthaapitatvaat | tat kuta itaretaraa"srayatvam |

[101,14] ki.m ca, itaretaraa"srayatvam apy eva.m yujyate | kramaadivirahasyaabhaavadharmatvasiddhau te.saam asattvasiddhi.h asattvasiddhau caabhaavadharmatvasiddhir iti | vi.sama-d.r.s.tinaa punar abhaava-dharma-siddher asattvaasiddhau na prayojakatvam ukta.m, ki.m tu pak.sa-dharmataasiddhe.h | tat kiid.r"sam itaretaraa"srayatvam | na ca pak.sa-dharmataivaabhaava-dharmataa, saadhyaavinaa-bhaava-ruupatvaad abhaava-dharmataayaa.h | atha yady abhaava-dharmatva.m kramaady-abhaavasya syaat, tadaa pak.siik.rtaanaam asataa.m nityaanaa.m dharma.h syaad ity abhipraayaat pak.sa-dharmataavyaapaara-dvaare.na tad-avyaapaaro dar"sita.h, tathaapi cakraka.m vakutum ucitam | tad api praciina-carcayaa carcitam eva | 

[101,21] ki.m ca, abhaava-dharmatve vyaapti-ruupe sati pak.sa-dharmatvam iti naaya.m hetv-antara-saadhaara.no nyaaya.h | na caasyaapi hetor evam, abhaava-dharmatva.m hi vyaaptir bhavatu maa vaa, kramaadi-virahas tu kena nityaanaa.m ni.sidhyate | na caite 'py asattaa-ruupe.na dharmi.na.h, ki.m tu sad-asattva-sandehavattveneti yat ki~ncid etat bhaava-dharmatvam ubhaya-dharmatva.m ca ne.s.tam asya kramaadi-virahasya hetor iti na prathama-vikalpe do.sa.h | naapi dvitiiye, vyatirekasyaabhaava-ruupatve 'pi vikalpena pratiite.h samarthitatvaat | 

[102,1] na hy abhaava-ruupaa.naa.m vikalpaad anyaa pratiitir apratiitir vaa, ubhayathaapy abhaava-vyavahaara-haani-prasa"ngaat | tato 'nubhavaapek.saa-virahaan na taj-janana-prasa"nge do.saavakaa"sa.h | anaa"svaasas tu "saasitum ucita.h | so 'pi kramayaugapadyavirahalak.sa.navyaapakaanupalambha-sa.mbhavaal li"ngajatvena duuriik.rta.h | tathaa hi tathaiva trairuupya-pari"sodhanam etad aarabdham, siddha.m ca kim iti vismaryate, yato li"ngaabhaavaad ity ucyate | tasmaat kramaadivyaapyasattaa-vyatireka-vikalpe katham anaa"svaasa.h | avyatireka-"sa"nkaa hy anaa"svaasyaartha.h | vyaapya-vyaapaka-bhaava-ni"scaye caasthaanam etad iti nityaan niyamena vyatiricyamaana.m sattva.m k.sa.nikatvena vyaapta.m siddham iti na do.sa.h | t.rtiiye 'pi vikalpe vyatireka-ni"scayasya d.r.dhiik.rtatvaat, so 'ya.m vyaapakaanupalambho nitye sva-aa"sraye kramaady-abhaava.m saadhayann eva sattaayaas tato niyamena vyatireka.m, k.sa.nikataayaa.m ca pratibandham asyaa.h saadhayatiiti trayo 'sya vyaapaaraa.h eka-vyaapaara-sa.mg.rhiitaa"s ca, na ca do.sa-le"sena lipyante | tritva.m caartha-"sakte.h sattaalak.sa.natve, hetu-maatratve tu vyatireka-maatra-saadhanam asattaasaadhanaartha iti vyaapaara-dvaitam eveti sthitam ||

[102,14] nanu vyaapakaabhaavasyaabhaavaruupatvena vastudharmatayaa aa"srayaasiddhiparihaare 'pi sa katham abhaava.h kasyacit pratipatti.h, pratipatti-hetur vaa tasyaapi vaa katha.m pratipattir iti ki.m na d.r"syate? tal-li"nga-janmaa ca sa.mpraty eva vyatireka-vikalpo na visa.mvaada-"sa"nkaam a"nke nidhatta ity uktam | ava"sya.m ca saadhya-buddhi.m saadhayataa saadhanena bhaava-vyavahaara.h sviikartavyo naanyathaa | tac caabhaava-ruupatve sarva.m virudhyate | vyaapakaanupalabdhir ity api yady apy anupalabdhi-maatra.m sa eva do.sa.h, na caanyopalabdhir vyaapakaanupalabdhir abhidhaatu.m "sakyaa,anyasyaapi kasyacid anupalabdhir iti | 

[102,20] tad api yat-ki~ncit, dharmyupalabdher evaanyatraapy anupalabdhitayaa vyavasthaapanaat | yathaa hi nehi "si.m"sapaa v.rk.saabhaavaad ity atra v.rk.saapek.sayaa kevala-pade"sasya dharmi.na upalabdhi.h v.rk.saanupalabdhi.h, "si.m"sapaapek.sayaa ca kevala-pratiitir eva "si.m"sapaabhaava-pratiitir iti svabhaavahetuparyavasaayivyaapaaro vyaapakaanupalambha.h | tathaa nityasya dharmi.no vikalpa-buddhau parisphurata.h kramaady-apek.sayaa kevala-sphura.nam eva kramaady-anupalambha.h, arthakriyaapek.sayaa ca kevala-pratiitir evaarthakriyaa-viyoga-pratiitir iti vi"se.sa.h | 

[102,25] adhyavasaayaapek.sayaa ca yathaa neha "si.m"sapaa v.rk.saabhaavaad ity abhaavasya hetu-pa~ncamyaa nirde"sa.h, tathaa bhaava.h saadhanam ity api vyavahaara.h, na tv abhaava.h saadhanameva (42a) kvacit | sa ca vyavahaara.h avasitaarthaavisa.mvaadaan na parihartu.m "sakya.h | yat khalu vyaapakena virahita.m tad ava"sya.m vyaapyenaapiity etaavata evaarthasya sa.mvaadina.h tenaapi prakaare.na pratipaadanaat | aya.m ca nyaayo yathaa satye dharmi.ni tathaasaty 'piiti ko vi"se.sa.h? 

[103,6] nanu ayam eva mahaan vi"se.sa.h | satye hi dharmi.ni vyaapakasyaika-j~naana-sa.msargii sa eva dharmiiti tasyopalabdhir anupalabdhir vyaapakasyaastu, asatyas tu dharmiinaika-j~naana-sa.msargii kenacid iti ced,

[103,8] tenaiva sva-sa.mbandhinaa dharme.na vyaapaka-sa.mmatena | tathaa hy eka-j~naanam atra vikalpa eva | sa hi nitya-graahii vikalpa.h tad-aakaaraantaram iva krama-yaugapadya-dharma-sa.mbandhe nityasya kramaady-aakaaram apy ullikhed iti sa.mbhaavanayaa eka-j~naana-sa.sargitvam ubhayor anivaaryam | yadi na nityam anaadheyaati] sayatvaadinaa dharmaantare.na saha pratiiti-gocariibhaavet, yaugapadyaayaugapadya.m vaastava-dharmi |.naa saha na pratiiti-vi.saya.h syaad apy evam | na caivam, na ca ni.sedhyasya sa.mbhaavanaa.m vinaa kvacid eka-j~naana-sa.msarga.h tadaiva syaal labhya.h | tatra yathaa hari.na-"sirasi tenaika-j~naana-sa.msargi "s.r"ngam upalabdham, harivaraa"nge 'pi tat-sambhaavanayaiva tt-sa.msargaan ni.sidhyate, tathaa niilaadaav aparini.s.thita-nityaanitya-bhaave taavat kramaakramau sva-dharmi.naa saardham eka-j~naana-sa.msargi.nau d.r.s.tau nitye 'pi yad bhavato nitya-graahi.naa j~naanena sva-dharmi.naanityena sahaiva g.rhyeyaataam iti sa.mbhavanayaika-j~naana-sa.msarga-dvaaraka eva prati.sedham aavi"sata.h |

[103,18] katha.m punar etannitya-j~naane kramaader asphura.nam iti, yaavataa kramaakrama-kro.tiik.rtam eva nitya.m vikalpayaama iti cetata eva baadhakaavataara.h, vipariita-ruupaavataara.na.m vinaa tasya vaiyarthyaat | so 'ya.m nityaatmani kramaakramaaropau bhavatas tad-baadhakopanyaasa.m prayojayen naama, na tu nitye kramaakramaav antarbhaavayitu.m prabhavati, virodhaat | kaalaantaraika-ruupatayaa hi nityatva.m, kramaakramau ca k.sa.na-dvaye 'pi bhinna-ruupatayaa, tato nityasya kramaakramikaarthakriyaa-"sakte"s ca paraspara-pratyaniika-ruupatayaa durnivaaro virodha iti katha.m nitye 'ntarbhava.h kramaade.h? anantarbhaavaac ca "suddha-nitya-vikalpena duuriik.rta-samaarope.na katham ullekha.h kramaakramasya? sarvasya ca vikalpa-maatra-gocararasya vikalpaaruu.dharuupaapek.sayaa viruddha-niyataaniyata-dharma-vyavasthaana.m, yathaa trigu.nyasyaikatva.m viruddha.m dharma.h prasaada-taapa-dainya-kriyaa niyataa, nairaatmyetara-yogo 'niyata.h, tathehaapi puurvaapara-kaalayor ekaatmatayaa yady akaarakam akaarakameva, sarvadaa kaarakatve ca kaarakatvam eva nitya.m, kramaakramau tu kadaacit kriyaa-"sakti-svabhaavau, yaugapadye hi vyaktam ekadaiva kara.nam iti kaadaacitka-kriyatvam, krame 'pi k.rtaayaa.h kari.syamaa.naayaa"s ca kara.naat kaadaacitky eva kriyaa, sahakaary-apek.saayaa.h k.siptatvaat | tata.h kaadaacitkaakaadaacitka-kriyatvayo.h paraspara-parihaara-sthitalak.sa.natayaa virodha.h siddha.h | eva.m sati pratiyogini nitye vikalpyamaane eka-j~naana-sa.msargilak.sa.na-praapte viruddhasyaanupalabhyamaanasya kramaakramasya tadupalabdhir evaanupalabdhi.h | saiva vaarthakriyaa"sakter vyaapakaanupalabdhi.h | tasmaad vyaapakadharmyupalabdhitayaa na vyaapakaanupalambhaantaraad asya vi"se.sa.h | yadica dharmitve 'pi vastv-avastutayaa vibhaago bhaagya-hiinasaya bhavato matimadyaapi du.hsthayati, vastuny api dharmi.ni ekatra prade"sa.h ka.thino dharii drava-ruupam anyatra jalamitaadayo vibhaagaa bha"ngavantas tad-anvi.syanta.h kena vaara.niiyaa.h? tasmaad vastv-avastutayaapi bheda-cintaa kopayoginii? 

[104,14] nanu mahaanasyaa upayoga.h | tathaa hi vastuni dharmi.ni paramparaa tat-pratibaddha.m vyaapakaanupalambhalak.sa.nam anumaana.m pramaa.nam pramaa.na-bhaajaniibhavati, vastv-adhi.s.thaanatvaat pramaa.na-vyavasthaayaa.h | na caivam avastuni "sakyam iti cet, 

[104,16] ki.m taavat paramparayaapi vastuna.h sakaa"saad aagatatvam eva vastv-adhi.s.thaanatvam tadaa kramaakramasyaarthakriyaayaa"s ca vyaapti-graha.na-gocara-vastu-pratibaddhatvam asyaapi na k.sii.nam, dharmi-vikalpa-vastu-pratibaddhatva.m vaa | atha vastuni kenacid ruupe.na vyavahaara-kaara.natva.m vastv-adhi.s.thaanatvam? tad api k.sa.nabha"ngi-vastu-saadhanopaayatvena prati.s.thitam asya, tasyaiva vaa dharmi-vikalpasya vastuno 'vastuupaadaanatva-vyavahaara-kaara.natvena dharmi-vastunaiva tu vastv-adhi.s.thaanatvam iti kim anena? yadi cai.sa g.rha.na eva tat kim anumaana eva vastv-adhi.s.thaanatva.m praamaa.nya.m vaa? na pratyak.se, lo"ngaa"sraya.nam eva hi dharmi-cintaam avakaa"sayati | tad-anaa"sraya.m tu pratyak.sa.m vastuna aagata.m vastu-nimitta-vyavahaarakam ity eva vastu-adhi.s.thaanam, evam anumaanam api tathaiva vastv-adhi.s.thaanam iti g.rhyataam | kevala.m pramparayaa pratyak.sasyaapi hi janmaiva saak.saat, vyavahara.na.m tu vialpaadi-vyavadhaanenaiva | anumaanasya punar ubhayam api paramparayaa | vyavahaara.nam api sm.rty-abhilaa.saadinaa vyavadhaanaat | eva.m vastv-adhi.s.thaanatvam anumaane vyavadhaanena duu.sa.nam eva | kevalam anumaane 'py anyatra saadhya-dharmaapek.sayaa yad vyavadhaana.m tato 'tiriktam ida.m vyaapti-graha.naapek.sa.m varata iti dhaandhya.m dhiya.h | tatraapi na sarvo 'numaanaantara-saadhaara.no 'ya.m dharma.h | sva-saadhye hi saak.saat pratibandham avadhuuya viparyaya-vyaaptyaa gamakatva.m kaarya-kaara.na-vyapakaanupalabdhi.su | 

[105,7] tadvad vastv-adhi.s.thaanatvam api yadi yathokta-vyavadhaanena vi.saya-vi"se.se bhavet kiid.r"so do.sa.h, kasyacid baadhakasyaabhaavaat? dharmi-vikalpaapek.sayaa tu na taavato 'pi vyavadhaanasya sa.mbhava.h, (43a) asaadhaara.nii ca pratyaasatti-dharmi.no vikalpaakaare.na sahaikiikara.naat | niraakaarapak.se 'pi hi vikalpaayattaprakaa"satvaad aliikanityaakaarasya dharmi.na.h | tasmaad dharmi.no vastvadhi.s.thaanaparye.sa.na.m pratyaasatti-vi"se.saa"srayatayaa vikalpa-vapu.saapi k.rtaarthiibhaved iti na do.sa.h ka"scit | ayam eva nyaayo na vaktaa vandhyaasuta"s caitanyaabhaavaat, na khara.m khara"s.r"nga.m dravyataaviyogaad ityaadau yojya.h, naavastuni virodha.h pratiity-avi.sayatvaad ityaadau ca "sara.nam |

[105,15] yadi pratiiti-maatraapek.sayaa pratiity-avi.sayatva.m tadaa asiddhi.h anubhavaapek.sayaanekaanta.h | ity eva.m prakaara-duu.sa.na-parihaara-"sakti.h, na punar aa"srayaasiddhyaadi-duu.sa.na-ga.na-ga.nanaa kaacit | etena vyaapakaanupalabdhau hi vyaapyaabhaavo 'nya.h pratipattavya iti helayaapahastitam, dharmi-ruupasya bhinnasya pratipatti-vi.sayasya pratipaadaat, ga.n.t"sale v.rk.satvaabhaavena "si.m"sapaatvaabhaavavat | tad eva.m na prak.rta-vyaapakaanupalambhasya svaruupaasiddhi.h, nitya-krama-yaugapadyayo.h virodha-pratipaadanaat | yad aaha, kramaakrama-virodha iti, tad vyaapaka-dvaare.na punar arthakriyaa-virodhaad ity aaha | naapy aa"srayaasiddhir avastuno 'pi dharmitva-pratipaadanaat, vikalpena pratipatti-pratipaadanaac ca | ata eva "saastre,

tasya dharmi.ni pratyak.sato 'numaanato vaa prasiddhi-ni"scaya.r

ity utsargasya parair anutpaadyaapuurva-ruupa.m nakhaadika.m sak.rt "sabdaadyahetutvaadikam avastuni saadhya-saadhana-pratij~naanam apavaado veditavya iti vyaktam etat | 

[106] eva.m d.r.s.taanta-dharmi.no 'pi asiddhi-parihaara.h | vyaapyavyaapakaabhaavau ca siddhaav eva, nityavat tatra vimater abhaavaat | tata.h sapak.se sattva-ni.sedho 'pi dhvasta.h | atha ma~njaanekaanta-kraanti.h k.rteti, tad anena siddha-saadhya-pratibandhaat sattva-heto.h siddha.h saadhya-dharmi.naa.m k.sa.nabha"ngaa"ngiikaara iti || 

|| vyatirekaadhikaaro naama t.rtiiya.h paada.h ||
