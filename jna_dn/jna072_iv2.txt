[233-242] is still lacking.

[243] ii"svaravaadaadhikaare sa.mk.sepaduu.sa.nam

vaartikasapta"slokiivyaakhyaapek.saprabandhabhiiruupa.naam |
ii"svaravaade duu.sa.namaatrakatheya.m samaasena ||

iha yadyapi bahula.m sahacaaramaatra.m kaaryasya prayatnavataa dar"sitam, dar"sita"s ca tadabhaave kvacid abhaava.h, tathaapi pratibandhaasiddhe.h kaaryam api syaat, na ca buddhimatkart.rpuurvakam ityaa"sa"nkaa baadhavaidhuryaat kaarya.m buddhim iti saadhye sandigdhavipak.savyaav.rttiko hetvaabhaasa.h | na ca sapak.savipak.sayor dar"sanaadar"sanamaatre.na saadhanasya bhaave saadhyasyaava"syam bhaava.h, saadhyaabhaave vaa tadabhaava ity eva.m ruupaayaa vyaapte.h pratibandha"sabdavaacyaayaa.h saadhana.m bhavitum arhati, bhaavivyabhicaaradar"sa.ne.sv api tathopalabdhe.h | kim idam idaaniim adar"sanam abhaavaad eva vyabhicaarasya, atha dar"sanasaamagriisamavadhaanavirahaad iti nir.netum a"sakyam eva sahacaaramaatradar"sino vimar"sa"siilasya |
ata eva Vaacaspate.h svaabhaavikasambandhagho.sa.nam api "sabdapu.s.timaatram, tadatiriktaarthaapo.sa.naat | bhuuyodar"sane hi vyabhicaaraadar"sane svaabhaavikavyavasthaa | vyabhicaaraadar"sana.m ca vipak.se 'dar"sanamaatram ukta.m bhavati | yat punar etad upaadher anupalambhena vyabhicaaraasiddhir iti, tatra nopaadhir naama d.r"syacihnasthaaniiya.m ki~ncid asti, yad anupalambho 'vyabhicaara.m vyavahaarayet | ki.m tu vyabhicaaradar"sanamaatre.naiva tatparikalpa.h | tadadar"sanaat ca svaabhaavikatvam iti vi"se.saabhaavaat na svaabhaavikavaadena ki~ncit, saadhyena saha bhuuyo d.r.s.to hetur vyabhicaare ca na hetur itiiyataiva paryaaptatvaat | etac ca sarva.m vyaapticarcaayaa.m vivicya kvacid arthaantarasya pratibandho naama tadutpattim antare.na, saa ca pratyak.saanupalambhasaadhanenaiveti vyavasthaapitam iti tat evaavadhaaryam | etena "sa.mkaraVaacaspatimataavalambina.h pratyuktaa.h |
astu tarhi prayatnavataapi kaaryasya tadutpattilak.sa.na eva pratibandho dhuumasyeva vahninaa | yathokta.m vittokena | tathaa hi kumbhakaaravyaapaaraat praak m.rtpi.n.dada.n.dacakraadi.su satsv api kaarya.m kumbhaakhyam upalabdhilak.sa.napraaptam anupalabdha.m tadvyaapaaraanantaram upalabhyata iti hetuphalabhaavasiddhau kuto vipak.savyaav.rttisandeha.h? satyam atra pak.savipak.sav.rttir eva na sandeha.h, atra hi pratyak.saanupalambhayogyasvaruupasviikaaraad abhivyakto 'nupalabdhapuru.savyaapaarair v.rk.saviira.naadibhir vyabhicaara.h | pak.siik.rtaast.r.naadaya.h, na ca pak.siik.rtenaiva 
[244] vyabhicaara iti cet, na, pratik.siptasya pak.siikara.ne nyaayaabhaavat | anyathaa anu.s.no 'gni.h prameyatvaad ityaadaav api pak.siikara.nam eva "sara.na.m syaat | tathaa hi

sandigdho hetuvacanaad vyasto hetor anaa"sraya.h | (PV IV 91)

iti nyaaya.h | adhyak.sam eva pratiyogina.h pratiyogyantaraapek.sayaanupalabdhir ucyate | tato 'nupalabdhibaadhitam api pratyak.sabaadhitam eva | vyavahaarasaadhanaapek.sayaa tu saanumaanam | na caanumaanabaadhite 'py anyaavakaa"sa.h | saa tarhi d.r"syavi"se.sa.naapannasyaivaabhaava.m vyavahaarayati, d.r"syaad.r"sya"sariiretarasaadhaara.na.m ca buddhimattvam iti d.r"syataaniyamaanupapatter buddhimata.h katham anupalabdhimaatre.na t.r.naadijanmani ni.sedha.h? tata.h sandehaat pak.siikara.na.m nyaayyam iti cet? tad etad vikriitagaviirak.sa.nam | vyaaptisaadhanaayaadhyak.saanupalabdhyor avakaa"sadaanaad eva d.r"syavi.sayataasviikaarasya prasahyaayaatatvaat | na hy ad.r"sye pratyak.sam anvayasaadhanam anupalabdhir vaa vyatirekasaadhanii bhavitum arhati | tad aya.m bhede saty anvayavyatirekaruupam adhyak.saanupalambhaabhyaa.m hetuphalabhaavam avataran na d.r"syataam ativartitu.m saadhyasya "sakta.h | d.r"syatve ca niyatat.r.naadinaa vyabhicaara iti saadhara.naanekaanta.h ||
atha vyabhicaaracamatkaaraad adhyak.saagocare.na prayatnavataa vyaapti.m g.rh.niiyaat? g.rh.naatu, na tu pratyak.saanupalambhaa"sraya.h "sreyaan asya | nanu d.r"syaad.r"syavi"se.sa.nam anapek.sya prek.saavanmaatre.na vyaaptigraha.h? naivam, taavataapi hi pratyak.sak.rtaayaa vyaapter anavakaa"sa eva | d.r"syaikasvabhaavaniyataa hi saa katha.m d.r"syaad.r"syavi.sayaa bhavet? tad dhi d.r"syam ad.r"sya.m ca ruupam ekabuddhimattvaadidharmaanuv.rttaav api svabhaavaviprakar.setaraabhyaam atyanta.m bhinnajaati.h | tata.h pratyak.sa.m d.r"syaikajaatisviikaare.na prav.rttam itaravaartaanabhij~na.m tadvi"si.s.tam eva saadhaara.nam api dharma.m vyaapakam aadar"sayati |
yadyapi de"sakaalaviprak.r.s.tam api na d.r"syam, tathaapi tadar"sanayogyatayaikajaatyeveti (tadadar"sanayogyatayaikajaatyeveti) svabhaavaviprak.r.s.tasyaiva pratyak.se.na parihaara.h | sarvaanyavarjane hi svalak.sa.naikaparyavasaanaad vyaaptir eva na syaat, dhuumaagnivat, kampamaarutavac ca | yathaa hi svaprav.rttiyogyajvalad bhaasuraakaarapuraskaare.na pravartamaanaadhyak.sak.rtaa vyaapti.h saptaarci.si na ja.tharaanalasaadhaara.naruupaparyavasaayinii, anyathaa taar.naadibhedavad abhimate 'pi ruupe sandihaano na tatsaadhyaarthakriyaalaabhaikaagrabuddhi.h pravarteta | pratibandhavaikalyavad vaasati ja.tharyatva ity aam.r"sata.h 
[245] prav.rtti.h syaat | yathaa vaa pallavollaasena samiira.nena vyaaptir adhyak.sajak.rtaasp.r"syaruupapuraskaaraannastimitamaarutasaadhaara.naruupaparyavasaayinii, anyathaadyaapi kisalayakampena maatari"svaanam anumaapayan sp.r"syaprabha~njanaanuruupaprav.rttiniv.rttii ni"scayenaacaret, tathaa puru.se 'pi pratyak.sak.rtaa vyaapitaag.rhiitir ad.r"syaruupaparihaare.naiva | tasmaat pratyak.saavyaajena yadi param i.s.tamaatram eva saadhana.m naadhyak.sa.m d.r"syaad.r"syasaamaanye 'piiti vyaapter abhaavaat sandigdhavipak.savyaav.rttikatvam eva |
prayoga.h, yo ya.h pratyak.sak.rta.h kaara.natvani"scaya.h, naasau d.r"syaad.r"syaruupaparyavasaayii, yathaagnau ja.tharajaatajaataveda.rsaadhaaranaruupa.m pariharan | pratyak.sak.rta"s caasau buddhimatiiti vyaapakaviruddhavyaaptopalabdhi.h | pratyak.sak.rtatva.m hi d.r"syavi.sayatvena vyaaptam ad.r"sye tasyaaprav.rtte.h, tadviruddha.m d.r"syaad.r"syavi.sayatvam, tadvyaapta.m d.r"syaad.r"syaruupaparyavasaayitvam | ki.m ca yadi d.r"syaad.r"syavi"se.sa.nam avadhuuya dhiimanmaatre.na vyaaptirvivak.sitaa, eva.m sati yadaa buddhimadabhaave kumbhakaaryasyaabhaavam upadar"sayed vyatirekapratipaadanaaya, tadaa d.r"syaad.r"syavi"se.sa.narahitacetanamaatrasyaabhaava.h kena pramaa.nena siddha.h, d.r"syaanupalabdher d.r"syasyaiva prati.sedhe 'dhikaaraat? anyathaa t.r.naadinaa vyabhicaarasyaa"sakyaparihaaratvaac ca? 
na ca d.r"syapuru.savi.sayaivaanupalabdhir buddhimanmaatrasya vyatirekabodhasaadhaniibhavitum arhati, aatyantikavi.sayabhedasya vyaktatvaat | anyathaa t.r.naadijanmany api d.r"syapuru.savi.sayaivaanupalabdhis tadvyabhicaarasthiriikara.nakaara.na.m syaat | na hi laabhe prave"sa"s chede ni.rsara.nam iti nyaayam | tasmaat d.r"syavi"se.sa.naapo@.thapak.se vyaaptigraha.nakaale vyatirekagraha.nopaayaabhaavaad avyaapte.h punar api vipak.savyaav.rttisandeha.h | na ca nabhasy ubhayaabhaavavibhaavanam upaayo vyatirekagraha.nasya, kaaryaabhaavasya buddhimad vyaapaaraabhaavaprayuktatvani"scayaanupapatte.h | tadaparakaara.nasaakalye hi tanmaatraabhaave 'bhaava.h kaaryasya tadabhaavaprayukta.h pratyetu.m "sakya.h | yathaa tripa~ncakacintaayaa.m cintitam | dvayos tu kvacin niv.rttimaatram akaaryakaara.nabhuutayor api sulabham |
ki.m ca buddhimatkaara.navyaapaaravirahaat vihaayasi kaaryatvaabhaava uta kaara.namaatraviprayogaad iti ko ni.s.ta"nka.h? tathaa ca sati viphala.h sakalo yatna.h | anvayo 'pi hi kaara.namaatre.na kaaryamaatrasya g.rhyataam utasvit puru.savi"se.sa.nena kaara.neneti sandeha eva | atha d.r.s.ta evaaya.m vi"se.sa.h katha.m parihartu.m "sakya.h, dhuume dahanaatmavat | yady eva.m d.r"sya"sariiraruupo 
[246] 'pi vi"se.sa.h pratiita eva, katha.m parihartu.m "sakya.h, citrabhaanor bhaasuraakaaravat? sa tarhi vi"se.sa.h kaarye.na vyabhicaryata iti cet? vyabhicaryataam | kaarye 'pi kaara.navad yathaa pari.t.r.s.tavi"se.sani.s.tha evaanvayo bhavatu gha.tavat saudhaadaav api d.r.s.tatvaad iti ki.m ni"schinnam? etac caanvayamaatra.m gajanimolitena duu.sa.nam avadhiiryaabhidhiiyate | vastutas tu pratyak.saanupalambhayor ekasyaapi vyaapaaraayogaan naanvayo na vyatireka.h | asti ca kaaryatvam urviidharaadau, na ca dar"sanaatikraante kartary anvayavyatirekau sp.r"sati | taad.rk cetanak.rtetaratvaabhyaa.m ca raa"syantaraabhaavaad gandhaadivad asaadhaara.naanekaanta eva | tasmaan na pratyak.se.na kaaryamaatrasya vyaaptigraha.nam iti siddham |
yaataa"s caiva.m yad amii pratyak.saanupalambhaavi"si.s.takaaryajaatyullekhenaiva kaaryakaara.nabhaavagraha.naprav.rttayo na kaaryamaatrollekhena | tathaa hi pratyak.saanupalambhaprav.rttisamanantaram iid.r"saat jvaladbhaasurasvaruupavastuvi"se.saad iid.r"sa.m dhavalimaliptaka.n.thaambakavikaarakaari vastu jaayata ity anenaakaara.ne hetuphalabhaavavyavahaara.h sarvaaparakaaryakaara.najaativyudaasena vi"si.s.tam eva jaatiyugmam ullikhan pravartate | iyam eva gati.h sarvatra hetuphalabhaavavyavah.rtau, ii"svaraanurodhaat tu prasiddhanyaayolla (prasiddhanyaayolla"nghanam etat) iti pa"syaama.h |
ka.h punar atraaparaadho yadi taar.naadibhedam udasya vahninaa dhuumamaatrasyeva bhuudharaadibhedam apy udasya kaaryamaatrasya buddhimataa vyaapti.m pratiiyaat pratyak.sam? yathaiva tarhi varhi.saa kaaryajaativi"se.sasya dhuumasyaavaantarasuuk.smajaatimaatram antarbhaavya vyaaptigraho na tu tadvijaatiiyaspar"sa.h, tathaa buddhimataapy astu vahnaade.h | yathaa vaatyantavisad.r"sor api kaaryajaatii.h antarbhaavya bhuutimanmaatrasya cetanena vyaapti.m jigh.rk.sasi, tathaa vahninaapi g.rh.niiyaa.h | indriyapratyak.sasyaiva hi vyaapaara ubhayatra katha.m bhinnaa.m v.rttim aa"srayeta? vyabhicaaradar"sanaadar"sanak.rto 'ya.m vibhaaga iti cet? tat tarhi dar"sanaadar"sana.m sa.mkalpam anaaruu.dha.m gacchat t.r.nasapr"savad aki~ncitkaram iti tad anuruupavimar"senaava"syabhaavyam | na caasti |
na hi ka"scid agnidhuumaadi.sv anvayavyatirekagraahipratyak.saanupalambhaprav.rttau kaaryajaati.h akhilaanalaad utpadyata iti sa.mkalpam anubhuuya bhuuyo vyabhicaaradar"sanaat yato vaa kaaryaantaraa.ni vahnim antare.naapy upalabdhaany upalabhyante vaa tato dhuuma evaanena janyata iti ni"scaya.m paricinoti, ki.m tu jhagity eva pratyak.saanupalambhaantaram asmaad agnyaader ida.m dhuumaadiiti jaativi"se.sadvaya.m hetuphalabhaavavyavahaarabhaajaniikurvann anubhuuyate 'nusandhaanapratyaya.h | pratyak.sagocare 
[247] (anvayavyatirekayii R) na ka"scid vi"se.sa.h | yadaa ca vikalpaantarasthitasya jhagiti ka.n.takaad vyathety anupalambhapuurvakaadhyak.savihitaa hetuphalabhaavagraahi.nii mati.h, tadaabhivyakto vyabhicaaradar"sanavimar"saviraha.h, samasamayaasambhavaad vikalpaanaam | tad ihaapy asmaat "silpina ida.m p.rthubudhnodaraadyaakaara.m kaaryam ity avaantarasuuk.smabhedamudasya vyavahaara.h | yadaa tu pa.ta"saka.taadikam api puru.saad utpadyamaana.m pa"syati, tadedam apiidam api puru.se.na janyata iti matiravisa.mvaadinii samudeti |
ki.m ca vyabhicaaro naama ki.m siddhaayaam eva vyaaptaav anumaanamaatra.m kha.n.tayati? atha vyaaptir eva mithyeti vyavasthaapayati? atraapi pak.se svasaamarthyena sphuraty eva vyaaptigraahi.ni pramaa.ne | yad vaa tasyaiva praamaa.nyak.sayamaadadhaana.h, adyaapi sarvatra vi.saye niyate vaa? niyate 'pi kim i.s.tiva"saat, atha pratyak.sasya tatraiva prav.rtte.h? Prathama.h pak.sas taavan na yukto virodhaat | na hi saadhyaavinaabhaavalak.sa.naa ca vyaaptir heto.h saadhyaabhaavasa.mbhavak.rta"s caanumaanaabhaava.h sa"ngacchate, anyatraapi vyaaptaavanaa"svaasaac ca |
eva.m vyaaptigraahi.ni pramaa.ne praamaa.nyaad apracyutibh.rti vyaaptim.r.saatvabodhanam apy asambaddha.m boddhavyam | sarvatra ca vyaaptigraahi.na.h praamaa.nyak.saye dhuumaad agnir api naanumaatavya.h, anyasya vyaaptigraahi.no 'bhaavaat | kimidaanii.m "sara.nam ii"svaraanumaanasya bhavi.syati? svecchayaa ca niyate vi.saye vyaaptivihitau pramaa.na.m varaakam udaasiinam iti na ka"scit hetur ahetur vaa tattvata.h, dhuume 'pi svecchayaa vyaaptikha.n.tanaprasa"ngaat | niyatavi.sayatva.m tu vyabhicaaragocarasyaapi pratyak.sasya katham, yaavataa yathaa niyatajaatiprav.rtta.m vyaaptigraahi sarvavi.sayam i.s.tam, tathaa vyabhicaaragocaram api sarvavi.sayam evaanyuunaanatirikta"saktitvaad ubhayo.h? tad ekavi.saya eva vyaaptigraho vyabhicaaravedana.m ceti kim adhunaa saadhanam asaadhana.m vaa syaat? bhavatu vaa bhavad uparodhaad baadhabodhina.h pramaa.nasya niyatavi.sayatvam | tathaapi na khalu sak.rd eva vyabhicaaravataa.m baadhabodha.h, ki.m tu krame.na | tadaa ca vyabhicaari.naam api vyabhicaaradar"sanam aahatya naastiiti dhuumasya tato vi"se.sa.naabhaavaat punar ahetutvam, hetutva.m vaanyasyaapi |
na ca sarvasyaanyasya vyabhicaaradar"sanair dhuume vyaptivi"svaasa iti vaacyam | eva.m hi purastaad dhuume vyaaptigraha.naanantaram eva parvatanitambe dhuumaad dahanaanumaana.m na "saarduulaad iti na syaat, vyabhicaaradar"sanavilambaapek.sa.naat | a"sakya.m caitad anyatra vyabhicaaradar"sanair abhimate 
[248] vyaaptivi"sraama iti | vyabhicaaravi.sayaa.naam apy anantatvaad de"saadiviprakar.savataa.m gocariikara.nakaalaapek.sayaa puru.saayu.sasya kaniiyastvaat | tasmaad vyabhicaaradar"sanavan niyatavi.saya eva vyaaptigraho nirapavaada.h, "suddhekaadhyavasaayasya vibhaagena prav.rtte.h | ata eva ca svaabhaavikavikalpasyaiva kaaryakaara.nabhaavagraha.ne 'dhikaaro naupaadhikasya | 
asti hi "suddhavi.sayajanitaalocanaaj~naanamaatraapek.so baalatiryaksaadhaara.no vikalpa.h | sa "suddha.h svaabhaavika iti cocyate, yadva"saat pa"savo 'pi k.sutpipaasaapra"samaadisaadhanaani tatraiva samarthaanyavadhaarayanta.h punas tadanvitayaa tathaiva tatas tatra pravartante, nivartante vaananvitayaa | asti ca sa.mketasmara.nasacivaalocanaaj~naanajanito vikalpa.h, yathaa diipaat kajjalamaalokayato niilam ida.m ra~njanaadyupayogiity eva vikalpa.h puurvad.r.s.taarthakriyaasmara.nasahaayaanubhavabhaavitas taad.rgaupaadhika ucyate | na ca tadaa niilavikalpa ity eva pradiipaad akhila.m niilam utpadyata iti prek.sa.h ka"scin ni"scinoti | ki.m tu yad eva kajjalaavalokanamaatraanuruupavikalpapurask.rta.m vastu kajjala"sabdasa.mketayogya.m jaatiyogaat svaruupavi"se.saad vaa tad eva pradiipakaarya.m vyabhicaaraalambane coktam |
eva.m dhuume 'pi dhavalam ida.m vastu vahner jaayata iti sa.mketaanusaarii vikalpa aupaadhika evaak.sipati kaaryatvena tuhinaadikam | "suddhe tu vikalpe dhuumajaatir eva parisphuratiiti tata eva tuhinaader vyaaptau niraaso na vyabhicaaraalambana.m saadhviti boddhavyam | tadvat kaaryavikalpo 'pi sarvatra aupaadhika eva | apek.sitaparavyaapaaro hi svotpattaavandha.h | kaaryam iti sa.mketasmara.nasahaayaad indriyaj~naanaad utpattir iti na hetuphalabhaavavyavahaarasyaa"ngam | tato yady api puru.saat gha.todayadar"sane gha.to 'yam asmaad iti vikalpavat kaaryam idam asmaad ity api sulabho vikalpa.h, tathaapi svaabhaavikatvaabhaavaan na tatpurask.rtasvaruupasya tatkaaryatvavyavasthaa | naisargikavikalpavi.sayiik.rtasya tu bhavatu | 
nanu "suddhaavasaayagocare 'pi vikalpa.h sa.mketasm.rtijanito d.r"syate 'ya.m gha.ta.h pauru.seya iti naamollekhaat | tata.h so 'py aupaadhika.h praapta.h | na, tanmaatravikalpane smara.nasya aprayojakatvaat, vaacakaa.m"sollekha eva tasya saamarthyaat | yady api ca vaacyavaacakaakaarotkalitaakha.n.tavikalpodaya.h smara.nasaahaayakena, tathaapy apo.tdhaaradvaare.na tanmaatre tadvyaapaara ucyate, m.rnmayatvamaatre kulaalasyeva | jaatyantarasamavaayikaaryatvadhavalataadidharmakalpana.m tu sa.mketasambandhagraha.naadipraaciinavyaapaarasmara.nam antare.na "suddhaadhyavasaayasya 
[249] tanmaatrajaaty ullekhenaiva k.rtaarthatvaad baalakaadivat, atas tanmaatravi.sayaiva pratyak.sak.rtaa vyaaptir ity anavadyam | tasmaad vyaaptigraha.h pratyak.sak.rto vyabhicaarapratyayo vaa bhinnavi.saya eveti siddham |
eva.m tarhi vyabhicaaradar"sanena saadhaara.naanekaantavyavasthaa du.hstheti cet? evam etad yadi buddhipaa.tavaniyama.h sarve.saam | mandabuddhis tu saad.r"syaadinaa jaativi"se.saprav.rtte 'pi pratyak.se jaatyantare.naikiik.rtya vyaaptigraha.naabhimaanaad anumaanam aati.s.thamaana.h pa.tunaa pare.na vyabhicaaram aad.r"sya vyaaptidurgraham aapaadyate | ata.h saadhaara.naanekaantavyavasthaa | yathaa dhuume prav.rtte 'pi pratyak.se vyaaptigraahi.ny ucchaladbahalaruupam analavyaaptim anusmaran maarutoddhuutadhuulipa.talaad analam anumaapayan vaa.spodayena prasiddho.sarbudhavaidhurye.na vyabhicaaram aad.r"sya vaaryate, tato 'pi kaara.naat jaativi"se.savi.sayaiva vyaapti.h pratyak.se.na g.rhyata iti siddham |
yadi hi dhuumaikajaatipratibaddhapratibandhabodham adhyak.sam, tadaa saad.r"syaapek.so 'nyatra tadruupaaropa.h, sad.r"saantaravyabhicaare.na ca vaara.na.m yuktam | yadaa tu kaaryajaatau sarvatra vyaaptigraha.h, tadaa ki.m saad.r"syaapek.sayeti? yadi tarhi jaativi"se.sapratibaddha evaadhyak.se.na pratibandhabodha.h katham atyantavijaatiiyo 'pi (atyantavijaatiyaa 'pi) gha.taku.taku.n.tyaadaya.h saadhaara.naraagayogino haridraadidravyasa.mskaaram anumaapayanti? katha.m vaa ku.thaaraadi cchedakriyaayaa.m d.r.s.tavyaapaara.m kara.nam atyantavijaatiiyaapi buddhi.h kriyaatvenaanumaapayati? 
evam atyantavijaatiiyaa api kailaasakuli"saadaya.h saadhaara.nakaaryatvaadidharmakaa.h puru.sam anumaapayi.syantiiti cet? naivam, vyaapyasya gamakatvaat, tad apek.sayaiva sajaatiiyavijaatiiyataayaa"s cintyatvaat | vyaapya.m ca nirvartyavikaaryakam aapek.sayaa dvividha.m dharmiruupa.m dharmaruupa.m ca | tatra sarvathaapuu.rvotpattau dharmi.no vyaaptir ucyate, dhuumaadivat | tadaa ca dhuumaantaram eva sajaatiiyam, vijaatiiyam anyad vastu | yadaa tu puu.rvasthitasyaiva dharmaantarotpattivyavasaaya.h, tadaa dharmavyaaptir ucyate, payasi au.s.nyaadivat, tadaa ca au.s.nyaantaram eva sajaatiiyo dharma.h, naadhunaa dharmijaater apek.saa |
eva.m raago 'pi gha.taku.taadidravyavaijaatyam avamatya svaya.m svajaatiiyakaaryaapek.sayaiva raagadravyasa.mskaarasya gamaka.h | ata eva tadvi"se.se kvacit ku"nkumasya samparka.h kvacit haridraader anumiiyate | na caiva.m puu.rvasthite bhuudharaambhodharaadau kaaryatvaadimaatranirvartaka.h puru.sa i.s.ta.h, ki.m tu kumbhaadivad apuu.rvakotpaadaka eva | tadaa ca dhuume dhavalataadivat kaaryataadaya.h 
[250] santo 'pi jaatyantarasamavaayino dharmaa vyaapter bahir bhaavaad ki~ncitkaraa eva | tasmaad dharmivastuvyaaptigraho na dharmamaatrapratyaasattim anurudhyate | naapi dharmavyaapter dharmi.na.h sajaatiiyataam | "suddhaikavimar"saapek.sayaa caa sajaatiiyetaravyavasthaanam uktam | naato raagavad dharmivaijaatye 'pi kaaryatvaadiinaa.m gamakatvam | anyathaa paa.n.dudravyaad api havyaa"sanaanumaanaprasa"ngo du.sparihara.h, vyabhicaarottarasya duu.sitatvaat |
indriye tv evam anumaanam | yad anyakaara.nasannidhau kaadaacitkam, tat kaara.naantaraapek.sam, yathaa paatha.rp.rthviisannidhaava"nkura.h, vi.sayamanaskaaraalokasannidhau ca kaadaacitkii buddhir iti svabhaavahetu.h | anapek.satve vipak.se kaadaacitka (kaadaacitka.m? ) virodhaad anavasthaayiiti baadhakaat vyaaptisiddhi.h | yat tadanyad apek.sya.m tad indriyam iti vyavasthaa, tato na kriyaatvena kaara.naanumaana.m, naapi pratyak.sa.m vyaaptigraahi | ava"sya.m ca svaabhaavikavikalpaamukhiik.rtajaatibhedapuraskaare.naiva saamaanyagraha.nam e.sitavyam adhyak.sasya, anyathaa yadaa pratyak.se.na vyaaptim ekaam uparad."saaya.m gha.ta iti sa.mketa.h kriyate, tadaa kim asau kaaryatvaadidharmayogi vi"svam aavi"sati? vyabhicaaradar"sanena ca niyatavi.sayataam upaniiyate? upade.s.taiva vaa sarvaanyajaati.su ni.sedhan vi.sayaniyame ni.s.t.raapayati? atha saamaanyavi.saya eva naasau samaya.h? 
eva.m vaacakajaatibhede 'pi dra.s.tavyam | kaarya"sabdas tu pratyak.sam anapek.sya vikalpamaatragocarite paraapek.sodayamaatre nive"sita iti na vi"se.sav.rtti.h | yadi tu so 'pi pratyak.savartinyaya.m kaarya iti nive"syeta, so 'pi tatparyaayaantaravaan niyatav.rttir eva syaat | tasmaat kaayajaativi"se.savi.sayiikara.nam eva nisarga.h pratyak.sasya | yadi ca kaaryajaatibhede prav.rttam api pratyak.sa.m kaaryamaatram adhi.s.thaaniikaroti, kaara.ne tarhi pravartamaana.m kaara.namaatram eva vyaapakam avadhaarayatu, kasmaad upaadaanaadivedanavi"si.s.tam avalambate? tato yadi na bhavad abhipraayaanurodho 'dhyak.sasyobhayatra saamaanyaavalambinaa vi"se.saavalambinaa vaa bhavitavyam anena, saamaanyaalambane kaaryaat kaara.naanumaanam iti kaa vaarte"svarasiddhe.h? vi"se.saavalambane ca kaaryamaatravyaapter asiddher iti | tasmaad anubhavaad yukta"s ca vi"si.s.taam eva kaaryajaati.m hetuvi"se.savyaaptaam uparad."sayati pratyak.sam iti | prayoga.h | yad yat kaarakaara.nabhaavagraahi pratyak.sam, tad vi"si.s.tajaatipratiniyatavyaapaaram, yathaagnidhuumayo.h | tathaa ceda.m buddhimataa kaaryasya vyaaptisaadhanam iti svabhaavahetu.h | naasyaanyathaavyaapaaraa"sa"nkayaanekaanta.h, kaara.naanupalabdhibaadhitatvaat | kaara.nabhedo hi kaaryabhedasya kaara.nam, anyathaa sarvasyaahetukatvaprasa"ngaat | na caasya kaara.nabhedo 
[251] 'sti, vi.sayendriyaalokaadilak.sa.nasamaanasaamagriiprabhavatvaad iti | d.r.s.taante saadhya"suunyataa"sa"nkaayaa.m ca yad yat pratyak.sam, tat tad vi"si.s.tajaatyaiva saamaanyaavalambanam, yathaa vyabhicaaragraahi pratyak.sam, pratyak.sa.m ca vyaaptigraahiiti svabhaava eva | sa evaanekaantaparihaara.h | buddhimatkaaryayog api vyaaptigraahi.ni dharmi.ny ayam eva vaa prayoga.h | athavobhayatraapi yad yat sambandhagraahi pratyak.sa.m tad vi"si.s.tajaatyaiva, yathaa vaacyavaacakayo.h, sambandhagraahi ca pratyak.sa.m kaaryakaara.nayor api puurvavat | tad aya.m yadi tattvata.h k.rtsno 'pi kaaryagraama.h prayatnavan naantariiyaka.h, tathaapi kaaryajaatiinaam atyantavilak.sa.naanaam aanantyaat, pratijaatibheda.m ca vyaaptigrahanaapek.sa.naat, yaavaj jaatika.m kaarya.m puru.sapuurvaka.m paricchinnam, taavata eva tadanumaanam aa~njasam iti yuktam uktam

	siddha.m yaad.rg 

 ity aadi | tathaa ca vahner eva (dhuumabhasmaa"ngaarapaakapaaradotsaara.naviik.sa.nak.satiprabh.rti.su) dhuumabhasmaa"ngaarapaakapaaradotsaara.naviik.sa.nak.satiprabh.rti.su kaarye.su yatra yatraiva pratibandhasaadhakam adhyak.sa.m prav.rttam, tata eva tadanumaanam, naanyasmaat | eva.m devakulakalasapraasaadasyandanadukuulaadi.su vastuv.rttyaa pauru.seye.sv api yajjaatiiye.sv eva puru.sakriyopalabdhir aasiit, tajjaatikaad eva kaaryaat tadanumaanam anumanyaamahe | dhaaraadharadharaadharaadijaatau punas tadvyaapaaraanavadhaara.naat kaanumaanavaartaa, jaativaijaatyasyaatyantikasya sambhavena vyaapter agrahaat? g.rhiitavyaapte"s ca kaaryasyaadar"sanaat |

	krii.daaparvatakaadinirmitad.r"saa.m "saulaadi.su j~naanumaa
	naapi naayasahaa skhaladgati yatas tannaamamaatra.m samam |
	ki.m caanekasamaanamaanavak.rtaa.h sidhyanti cedii"sina.r
	kaa vaartaa phalasaamyasa.mvidi kuto hetorvi"se.sasthiti.h ||

iti hy antara"sloka.h | 
kiid.r"sii puna.h kaaryajaati.h prayatnavataa vyaaptetyaa"sa"nkya tasyaa apy aanantyaat sa.mk.sepaartham ucyate, yadd.r.s.ter arthakriyaadar"sino 'pi k.rtabuddhir bhavatiiti | tatra ca k.rtabuddhir iti na saadhanabuddhi.h, naapy upaadaanaadyabhij~nalak.sa.naprak.rtasaadhyabuddhi.h, ki.m tu kuvindaadisvabhaavasaadhyabuddhi.h | tadabhaavaac ca na saak.saadbhavadiiyahetvasiddhi.h prak.rtasaadhyasiddhir vaa vivak.sitaa, ki.m tu aatyantikavaijaatyapradar"sanam etat | taddvaare.na ca hetor asiddhir avyaaptir vaabhimataiva | 
[252] tathaa hi "suunyanagaraparid.r.s.tadevakulaadau uklaalaadi"silpibuddhir (uklaalaadidama"silpibuddhir) aavirasti, na malyamakaraalayaadau | tasyaa.h "silpibuddher bhaavaabhaavau na jaatibhedam aatyantikam antare.na ity abhipraaya.h | vyatirekagraha.ne smara.nasa.mskaarabhra.m"se vaa devakulaadaav api na syaad iya.m samaana.m "silpibuddhi.h | tato yathaa dhuumaad agnibuddhir bhavantii gardabhaadabhadantii dhuumaad gardabhasya niyata.m jaatibhedam aapaadayati, tatheyam api parini"scitapauru.seyabhaavebhyo bhaavebhya.h kailaasakuli"saadiinaam |
katha.m punar anumaanaabhaava eva pratyetavya iti cet, kumbhakaaraad ambhodadambhaaliprabh.rtisambhava iti svapne 'pi "sa"nkaavirahaat | anyathaa kuvindapaadamardanaadanaav.r.s.tika.s.tam aavi"set na loka.h, paracakraakraantikaataro vaa k.sitidharajaladhivyarvaadhamabhilka.sa.ms tata eva nirv.rttim aasaadayet | kuvindasthaaniiyas tatraaparo 'pek.syata eveti cet, na, samaane kaaryajanmani vijaatiiyakaara.nagave.sa.naanupapatte.h kuvindenaiva saadhyasiddhe.h | na hi pa.taantare api kuvindaad aparasyaapek.saa |
asti ca vastravi"se.se vi"si.s.ta"silpino 'pek.seti cetasti, yaavad eva tu vastraantare.naikajaatiparaamar"so d.r.dha.h, ata eva kuvindasyaiva "silpina.h kalpanam | tadvimar"saabhaave pauru.seyataayaa eva sandeha.h | merumandaraadayas tu na kenacit pauru.seye.naikapratyavamar"sabhaaja.h | tade.saam adhyak.sasiddham atyantavaijaatya.m "saa.thyaad apahnavaana.h samaana"silpy anumaanavirahe.na sviikaaryate | siddhe ca jaatibhede yaad.rk kaarya.m kumbhaadi puru.sapratibaddha.m siddham, na taad.rggarbhaarbhakaadi | yaad.rk ceda.m na taad.rk puru.savyaaptim iti siddhaa asiddhi.h avyaapti"s ca dvayo.h | eva.m ca sthite prak.rtasaadhyabuddhyajananadvaaraa.ni duu.sa.naani duuram apaastaani ||
na hi vaya.m prak.rtasaadhyabuddher abhaavaat kaaryatvaadihetor asiddhi.m bruuma.h | ki.m tarhi? mandaraadau kuvindasama"silpibuddherabhaavaad ambaraadisajaatiiyakaaryatvaasiddhim | tata"s ca prak.rtasaadhyabuddhivaidhuryam iti na ka"scid vi"se.sa.h | kuvindasaadhyaapek.sayaa ca vyaaptigraha.nasmara.nasa.mskaarabhra.m"sa eve.s.ta iti na bhuu.sa.navikalpaavakaa"sa.h | k.rtakatvamaatrapratiitis tu na vivak.sitaiva | abhra.s.tasmara.naanaa.m taavad bhavaty eva puru.sak.rtabuddhi.h k.sityaadi.sv iti tu duuram aprak.r.s.tam | bauddhak.rtasya hi k.rtabuddhini.sedhasyaasiddhi.h prastutaa abhidhaatum | na ca saa "sakyaa, k.rtabuddhi"sabdena "silpibuddher asya vivak.sitatvaat | puru.sak.rtabuddhibhaavavibhaavana.m 
[253] punar anupayogi | pratiita eva tasmin duu.sa.nacinteyam | tatraapy abhra.s.tasmara.naanaam ity asa"ngatam, atyantavaijaatyasiddhe.h sindhvaader anyato na vyaaptipratiite.h, smara.nasa.mskaarabhra.m"sasya parihartum a"sakyatvaat | ata eva jagat kenacit s.r.s.tam iti pralaapamaatre ka aa"svaasa.h? Prak.rtasaadhyabuddhyaasiddhicodanaparihaaraad eva ca vede.svapiity aadi pratyaadi.s.tam |
yadi tu puru.seyavaakyaader atyanta.m vedasya vaijaatyam upadar"sayet Miimaa.msaka.h, tat ki.m samayamaatre.na paraajetavya.h? na tu tayo.h svaruupadvaaraka.h "saktidvaarako vaa ka"scid vi"se.so 'sti | tathaa ca tat dvayam ag.rhiitasa.mketasya pura.h pa.thitvaa pratiihi kasya kiid.r"sa.m vi"se.sa.m vyaakurviita "srotaa, ki.m na vaa pa"syasi garu.daadimantrak.rta.m vi.saapaakara.naadi? tad etad aayaatam,

	eka.h kaaryavi"se.sam eva kalayan hetor vi"si.s.tam nija.m
	lak.syaagner iva kaaryamaatram amunaa vyaapta.m samutpa"syati |
	tajjaatiiyakam eva kaaryam aparo naavaiti taddhetuka.m
	hanta dhvaantavi"se.sa e.sa vidu.saam adhyak.savastuny api ||

tasmaat,

	yad vaaca.h puru.saanvayavyatiricos tadbhaavabhaaja.h sthitaa
	naanyasmaad vacasa"s ca vaidikagiraa.m bhedo 'sti "sakyaatmano.h |
	tulyaatiindriyasuucanaa ca niyata.m naikatra caa"svaasana.m 
	vedas tena na pauru.seyapadaviimapraapya vi"sraamyati ||

yadi tat, kaa kathaa vicaaragocaraatiitaatyantikajaatibhede.su kumbhaad ambhodadambholiprabh.rti.su tajjaatiniyatapratiite.h pauru.seyataayaa.h? yad apy anityataasaadhanaayopaalabdham, tad api nyaayabaahyam | pratyak.se.na pratibandhabodhaadhikaare hi taad.r"sii sajaatiiyetaratvamiimaa.msaa | anityatve k.rtakatvamaatrasya viparyayabaadhakapramaa.naad anumaanasvabhaavaat prabidandhasiddhir iti na tatra jaativi"se.saanurodha.h | jaativi"se.saanavacchinne tu k.rtakamaatre vyaaptisaadhanasamartham asamartha.m vaa tat pramaa.nam iti cintaniiyam | "saktau na do.saspar"sa.h | ata eva tatra gha.ta"sabdabhedena bhedodbhaavana.m d.r.s.taantadaar.s.taantikavaidharmyaabhidhaanam iti na yuktam | yato dharmiruupaadaak.r.s.tadharmadvayasya vyaaptivyavasthaapanaad dharmavastv eva dharmiiti tadbhedaabhidhaanasya dharmimaatrabheda evaartha.h | 
[254] ihaapi tarhi kaarye.su dharmi.su pauru.seyatva.m saadhya.m kaaryatvamaatra.m hetur iti na vi"se.sa.h ka"scid iti cet? ucyate, kaaryatvamaatra.m hetur iti ko 'sya bhaa.sitasyaartha.h? ki.m taavan mukhyatayaa dharmamaatre kaara.nasya ku"nkumaader eva raage vyaapaaraad evam ucyate? utasvit kaatsnaryena kaarye vyaaptisiddhe.h, dhuumatvamaatra.m hetur itivat? yathaa k.rtsno dhuuma.h saadhyavyaapta.h, tathaa yaavat kaarya.m tat k.rtsna.m puru.savyaapaarajanmakam iti ni"scayaat | tad etad ubhayam api nirastam | k.rtakatvamaatram anityatvavyaaptam iti tu kaartsnyapara eva bhaavanirde"sa.h, yaavat k.rtaka.m tat sarvam anityam ity ayam evaartha.h | atraarthe pramaa.nabale milite siddhe ca dhvane.h k.rtakatve gha.ta eva k.rtako 'nityo d.r.s.ta.h katha.m "sabda.h syaad iti niravakaa"sam evety ayam evaartho dharmimaatrabhedo 'yam ity anayaa riityaa prakaa"syate |
yathaa hi svabhaavahetvadhikaaraprastaavaat saadhyasaadhanadharmau vikalpaaruu.dharuupaapek.sayaa bhinnau vyavasthaapitau tathaa dharmy api "sabdaadi.h, anyasya taddharma.no 'bhaavaat | na caanyatra dharmi.ni k.rtakavastunaa anityavastusaadhane dhvaner anityataasiddhi.h | tasya ca dharmi.no gha.ta"sabdabhaavena bhedamaapaadayan duu.sa.nam abhidhaaya nig.rhyate dharmimaatrabhedadvaare.na | prastute tu kaaryahetvabhimaanaad dhuumasthaaniiya.h kaaryaraa"si.h saadhya"s ca bhinno 'gnivat puru.sa.h | kevala.m naagnivat tadde"sakaala eva | ki.m tu janmade"sakaale sannihito ni"sceya.h, bhasmakumbhaabhyaam de"sasannihitavyaapaara.h kulaalo ni"sciiyate, gha.ra"s ca hetur vastuta.h, tathaa puru.se 'pi saadhye vastv eva hetur na kaaryatvadharma.h, tathaa sati puru.savyaaptaat kaaryaad vilak.sa.na.m k.so.niidharaadikaaryaamati vadataa saadhanavaisad.r"syam udbhaavitam, na dharmivaisad.r"syam | tadaa hi tadudayade"sakaalam eva dharmi, na ca kalasaadikaalade"saat kailaasaadikaalade"savaisad.r"sya.m ka"scid vaktum upakraanto yena dharmivaisad.r"syodbhaavana.m bhavet |
tasmaad dahanaruupamaatraad dahanaanumaanavat saadhanavaisad.r"syodbhaavanam etad asiddhim avyaapti.m vaa dar"sayitu.m dharmi.na iti tu viplava.h pare.saam | ayam evaartho yaad.rk kaaryatva.m devakulaadau puru.savyaapta.m pratiitam, na taad.rg yugandharaadaav ity anayaa di"sopadi"syate | yajjaatiiya.m devakulaadi puru.savyaapta.m na tajjaatiiya.m yugandharaadiity artha.h | atyantavaijaatyaac ca kaarya"sabdamaatrasaamyam ucyate na punar kaaryavyaav.rtte.h kvacit nyuunabhaava.h | vyaaptau tu kaaryatvaader anantarbhaava.m bruuma.h | ata eva tanmaatre.na saamya.m nopayogi, muurtatvaadineva dahanaanumaane | 
[255] ma~njariyas tu paryanuyogo 'sthaanapatita.h | gha.taadijaaniter eva puru.savyaaptaa siddheti vadataany atra sa.m"sayamaatrasya vivak.sitatvaat | kulaalaadimanu.syak.rtabuddhi"s ca k.rtabuddhir uktaa | tadabhaava"s ca jaatibhede uttariik.rta.h | sa cobhayasiddhatayaa na visarjanaany avakaa"sayati | na caatyantikajaatibhedam antare.nopapadyata iti niveditam |
eva.m Vaacaspater api vi"se.sagave.sa.na.m k.rtabuddhivaidhuryasyaabhidheyaprayojanayor aparij~naanaprayuktam iti veditavyam | yadi hi k.rtabuddhir naastiiti prak.rtasaadhyabuddhir naastiiti vivak.sitam, tadaa pratiitikalahe 'mu.smin kuto vi"se.saad anyatra saa bhavati parvataadau tadabhaavaan neti cintyate | yadaa tu k.rtabuddhir naastiiti saamaana"silpik.rtabuddhir naastiity abhidheyam, tatra ca na vivaada.h | prayojana.m ca kumbhaadibhyo 'mbhodharaader atyantavaijaatyakhyaapanam | tad apy a"sakyaparihaaram | tato g.rhiitavyaaptikebhyo 'tyantavilak.sa.naat katha.m prak.rtasaadhyabuddhir ity abhipretam? tadaa plavata eva sakalam eva.mvidham | utpattimanmaatre ca vyaaptinirasanaat hantotpattimad ityaady uttara.m kaalada.n.dakha.n.ditam eva | tena gha.te d.r.s.tavyaaptikasya gha.tasajaatiiyam eva buddhimatpuu.rvakam | yadaa tu praasaadaadaav api vyaaptigrahas tadaa tajjaater api tatpuurvakatvasiddhir ity apy uktam | 
yaccaa (yaccaatha) yajjaatiiyam ity aa"sa"nkya ki.m kaaryajaatiiyam? tathaa na d.r.s.tam ity uttaram, tad api svaabhaavikavikalpaavabhaasina.h saamaanyasya pratyak.se.na vyaaptigraha.nayogyataasamarthanaat kadarthitam | tasmaad yad api aupaadhikavikalpapratibhaasinaapi ruupe.na tajjaatiiyavyavahaaro du.sparihaara.h, vyaaptigraha.ne tu pratik.siptatvaan mahaan vi"se.sa iti |
ata eva vittokavikalpaa api na ki~ncit | tathaa hi, yady asmadabhipraayapra"sna.h, tadaa vi"si.s.taiva kaaryajaatir devakulakalasaadilak.sa.naa buddhimadvyaaptaa yadd.r.s.ter hi parok.sakriyasyaapy anubhuutasajaatiiya"silpyanumaanam, saa na siddhaa sindhubhuudharaadau | kaaryatvamaatra.m tu na vyaaptam ity uccais taraa.m tanvanta evaasmahe | tatra kim ebhir vikalpair iti cintaya | yadvi"se.saad vi"si.s.taa kaaryajaati.h sa vi"se.sa.h kim aniruupitaruupa evety api paapiiya.h, pratyak.sasiddhaanaa.m kaaryajaatiinaa.m parasparavaisad.r"syasyaapahnotum a"sakyatvaat | vyaaptis tu vi"si.s.taayaa.m jaatau bhavatu kaaryamaatre vety atra paramaapaatato vimantum arhati | katham anyathaa svayam api vastutvasyaagnikaaryatvaasa.mjanana.m vyabhicaaram aalambya parih.rtam? vyabhicaarabuddhiinaa.m niyatajaativi.sayatve vivaadaabhaavaad ity aavirbhaavitam eva | tasmaad aakaaraarthakriyaasaamarthaadivedanaat 
[256] citraakaare jagati niyatam ii"svaraprasaadaad evaalaukikam ekaakaaram aalokitam asyetyupek.saiva jyaayasii | 
yad api praaciinam upaadaanodaahara.nam asya kaaryamaatre vyaaptisamiihayaa, tad api naupayikam, tatraapi pratyak.savyaapaarasyaa"sakyasaadhanatvaat, naisargikavikalpavi.sayatvaat, upaadaanasya d.r"syaad.r"syasvabhaavatvaac ca | tat kim idaaniim upaadaanena kaaryaraa"ser vyaaptir eva naasti? aahosvit pramaa.naantaragamyaa bhavatv iti cet? ubhayatra sa.m"saya.h, sato 'pi vyabhicaarasya viparyayabaadhakaanumaanasya haanullekhasa.mbhavaad idaaniim ekaantahetor abhaavaat | tad aya.m sopaadaana.m sarvotpattir iti sarvatantrasiddhaanto 'virodhaad anuv.rtta.h, yaavac ca kaaryam aalokayaamas taavad upaadaanavadevety avigaanena vyavahaaro 'pi | na ca kaaryaparyantabodha.h p.rthagjanasyeti taniiyasaapi vipariitaa.m"sena sa.m"sayo durvaara.h | buddhe"s ca buddhir upaadaana.m ni"scitaa iti vij~naanasya vij~naanaanupaadaanaac (vij~naanaanyaanupaadaanaac) ca sidhyatiiti na virudhyate, tato yadi siddhaantaad api tadvyaaptivyavasaayo na kaacit k.sati.h | pratyak.saat tu maa bhuut, kevalam atra pak.se 'cetanopaadaanatvahetur ekade"sasiddha.h "sa"nkyeteti vyavasthaa | saa caayaataiva, ki.m kriyataam? viparyayabaadhakapramaa.nalaabhe tu saapi na syaat | kevala.m pratyak.se.na k.rtsnakaaryavyaaptivaade 'nudaahara.nam evedam | ata.h pratyak.sasya jaativi"se.se vyaapaaraniyamaprasaadhanaad vi"se.sahetvabhaavaad ity aady api dhvastam? 
yat punar aparasya viparyayabaadhakapramaa.nopanyaasapauru.sam, tatraapi prathamadvitaya.m taavad baadhaka.m dhuumasyeva siddhaayaam eva tadutpattau tatsaadhakapratyak.saanupalambhasya vi"si.s.tajaatyadhikaare.na prav.rttisaadhanaad vi"si.s.tam eva gha.taadikaarya.m prati "sakyam | eva.m ca yadi buddhimantam antare.na jaayeta sak.rd api tato na bhavet, aniyatahetutve vaahetutvam iti na kaaryamaatra.m prati, tasya puru.saad utpattiprasaadhanaabhaavaat | tata"s ca tat kaarya.m yat puru.sapuurvam ity api niravakaa"sam ||
naapi kaaryaaviraamaprasa"ngasa"ngati.h, svakaara.naayattasannidher ad.r.s.tapari.naamasahakaari.na.h kaara.naavasthaavi"se.sasya satatam abhaave 'pi kaaryaa.naa.m kaadaacitkatopapatte.h, yad apek.sayaa nitya"sakter api ii"svarasya "sa"svan na kara.nam (kara.natvam) | ekaavasthaaniyame hi kaara.naantaraa.naa.m prav.rttiniv.rttisaadhaniicchaa praarthyeta | sa ca naasti, biijasyocchuunataratamaadibhaavavat pari.naamaparamparaaparicayasya 
[257] te.saam apahnotum a"sakyatvaat | astu vaa ekaavasthaaniyama ii"svarasya icchaayaa api nityatvaat tadavastha.h kaaryaaviraama.h, anitye tu yadapek.so 'syaa.h kadaacit bhaava.h, tad apek.sayaa kaaryagraamasya yadi syaat kiid.r"so do.sa.h? kumbhaadikaaryakrame 'pi tarhi ki.m puru.secchayaa, yadapek.so 'syaa.h krama.h, tadapek.sa eva kumbhaader apy astiiti vaktu.m "sakte.h? tad ayuktam, pramaa.nena d.r.s.tasaamarthyasya hetor apohitum a"sakyatvaat | prastute tu pramaa.naabhaavaat kaaryakaadaacitkataamaatram aa"srita.m tadanyathaapy upapatsyata iti kuta.h puru.saapattiniyama.h kaaryasya? 
atha kumbhaade.h kadaacidbhaava.h puru.saadhiino d.r.s.ta iti kaaryaantarasyaapi tatheti cet? eva.m tarhi tad eva dar"sanaadar"sanamaatra.m vyaaptisaadhanam aayaatam, kim atra viparyayabaadhakopanyaasa"sau.tiirye.neti t.rtiiyam api nirastam ||
yac cocyate, kaara.nasannidher dhiidhanaadhiino ni"scita iti, tatraapi tathaa dar"sanamaatraa"sraye etad eva vaacyam | viparyayabaadhaka.m ca na ki~ncid uktam | pratyak.saanupalambha"sara.niikara.ne ca vaatopadhaataadimilajjambaalabiijaadisaamagryaa anaikaantikatvaad sarvam aapek.saparihaarasameta.m kaaryavad avagantavya.m saamagriivi"se.sa eva vyaaptiyogya ity etat paryantam | tan na kaara.nasaamagryaa.h puru.se.na vyaaptisiddha.h, yato vipak.se vyaapakaanupalambhaad asambhava iti caturtham api kadarthitam ||
taavataiva Vaacaspater api h.rdaya"suunya.h pralaapo 'pahastita.h | yathaa hi vitataanaa.m taavad ajananabiijamuktam avasthaavi"se.saabhaavo naama | yady api da.n.dacakraadiinaa.m puru.saad eva milanam upalabdha.m tatprayatnasacivaanaa.m ca kaaryaarambha.h, tathaapi sarvatra sarvadaa vaa tathaiveti niyamayitu.h pramaa.nasyaabhaavaat kaaryotpaadavyaapakasyaapi kaara.nasamavadhaanasya buddhimad adhiinatvena vyaaptyasiddhes tadavastho do.sa.h | yathaa ca kaara.naantarada"saavi"se.saa"sraye.naiva kaaryaa.naa.m kadaacid bhaavas tathaa prak.rtivi"se.so 'piiti pa~ncama.m ca pa~ncataam a~ncitam ||

	kaara.namaatraapattisaadhana.m punar etad iti dar"sita.m "saastre ||

etenaiva "sa.mkaroktam api naapi ka"scid vi"se.sa ity aadi kaavyaracanaamaatramaapaaditam, pratibandhasaadhakapramaa.naparyaadaanaat | yady api ca nirabhipraayavyaapaaratvena praasaadaadihetubhyo bhuubhuudharaadihetuunaa.m na vi"se.sas tathaapi prayatnavad apek.saanapek.saabhyaa.m yadi syaat ko do.sa.h? yathaa paarthivatvaavi"se.se 'pi lohalekhyatvaalohalekhyatve | ava"sya.m ca nirabhipraayatvaavi"se.se 
[258] 'pi vi"se.sa evaame.sitavya.h "sakte.h, katham anyathaa kaaryavaijaatyam aatyantikam? tad asau "sakti.h prayatnavad apek.saavaimukhyam api yadi k.sameta kaa k.sati.h? ki.m ca kartur api karaadivyaapaaram antare.na samiihaamaatraat na muurtakaaryasiddhir upalabdhaa, tam ativartamaanaanaa.m bhuudharaadiinaa.m kaa ga.nanaa samiihaamaatre? 
kaaraadayo 'pi samiihayaa pravartyanta iti cet? samiihaapi sannive"sini "sayaadivyaapaaravirahe na ki~ncitkariity uktam | tato yayaa "saktayaa karaadivyaapaarapaarava"syamapaasya mahiidharaadihetavo nirabhipraayatve saty api na kaaryakarma.ni pratihanyante, tayaa samiihaam api naatikrameyur iti ka eva.m "sraddadhiita? na hi dhuumodayakaale ucchaladbahalaruupa.m vastu vahniindhanajanyatayaa sambhaavitam ekaabhaavani"scaye ni"sciiyamaanam anyaabhaave 'pi na bhaava"sa"nkaayaa.m nive"syati, taad.rg etad api ||
"sariirasviikaare tu praade"sikakaaryaanityaanekaasarvaj~natvaat saadhu saadhita.h sudhiibhirii"svara.h | etenaiva vaa vyabhicaara.h kaaryatvaade.h | na hy anadhi.s.thitaanaam ity aadicanaad (aadivacanaad) dar"sanaadar"sanamaatraad anyam upaayam asya vyaaptisaadhanaaya sp.r"sati, tac ca k.rtottaram | yadi ca dar"sanaadar"sanam eva "sara.nam, tadaa yathaa samiihaavata.h kaaryakriyaa d.r.s.teti kaarye sati samiihaavato 'numaanam i.s.tam, tathaa karaadimata eva muurtakriyaa d.r.s.teti karaadivyaapaaranupapattau puru.sasyaakriyaiva kasmaat na ni"sciiyate? na khalu kaaryahetuvyaapakaanupalambhayo.h praamaa.nye ka"scid vi"se.sa.h | yadi tu dar"sanaadar"sanamaatramanaasthaaya pramaa.naantaram ekaniyata.m syaat, syaad ekasaadhyabuddhi.h, tadabhaave tu pratibandha eva tayo.h parasparam, na baadhaa tulyakak.satvaad iti prakara.nasama.h paraabhipraayaat |
prayoga.h, yo na svaa"ngavyaapaaravaan naasau muurtanirvartanasamartho d.r.s.ta.h, yathaa kulaala eva sa.mh.rtakaraadivyaapaarada"saayaam | naasti ca svaa"ngavyaapaara.h prak.rte pu.msiiti vyaapakaanupalabdhi.h | naa"srayaasiddhi.h k.sa.nabha"ngaadhyaayanyaayeneti vastutas tarhi duu.sa.naantaram eva yukta.m, ka.h pratihetor avakaa"sa iti cet, na, bhuuyodar"sanasya vyaaptisiddhaav ana"ngatvapratipaadanaartham asyopanyaasaat | yadi bhuuyodar"sanam upaaya.h tadaivam api syaad ity ukter iti vyaaptigrahaprakaaraa.naam ayogaad anekaanta iti sthitam |
astu vaa vyaaptigraha.h katha~ncit, tathaapi ne"svarasiddhipratyaa"saa phalavatii, buddhimata.h saadhyasyaikatvaniyamani"scayaabhaavaat | ekatve hi tasya siddhe nityavibhusarvaj~natvasiddhir 
[259] ii"svaravyavahaaram aaropayet | yadaa tu bhinnade"sakaalakalita.m kaaryajaatam anekena sa.mkhyaatikraantena kartraa k.rta.m sambhaavyeta, na tadaa vibhutvanityatve, svasvavi.sayopaadaanaadimaatravedanasiddhau ca kva sarvaj~natvam? 
atha bahuunaa.m vyaahatamanasaa.m vyaapaare kaaryasyaanutpattir upanyasya vilopaadiprasa"nga"s ca syaad iti cet? pratyeka.m vaibhavaadigu.nayogaad ii"svaraa.naa.m vyaapaare syaad apiiyam aa"sa"nkaa, adya punar eko 'pi taad.r.n na sidhyatiity ucyate | arvaaciina"saktaya"s ca bhuuyaa.msa ekam aneka.m ca kaaryam aarabhya ni.spaadayanto d.r"syanta eva | nanv anekatraapi pradhaanabhuutenaikena bhaavyam, baliiyasaa vaa, suutradhaaravat, senaaniivad vaa | atas tasyaiva kart.rtvam itare.saa.m tadanuv.rttitvaad iti cet, na, tatraapi niyamaabhaavaat, svasvaprayojanaanurodhena svatantraa.naam api ke.saa~ncid ekasattvaadigha.tanaadar"sanaat | tatraapi ka"scid eva prathama.h prayojaka ity api naasti, anekasya tathaa h.rdayotkalikaayaa anivaara.naat, niicasyaapi prayojakatvasambhavaat |
tasmaad bhramaramadhumak.sikaavalmiikajantuvat k.sudrapraa.nibhir apy ekaikam ainaakaadikara.nasambhaavanaayaa.m kaa vaartaa vi"svasyaikena kriyaayaa.h? tatraad.r.s.tajanmaanas taavat taavataiva k.rtaarthiik.rtacetanaanumitaya.h k.sitir adharaadaya.h | te ca k.sudrajantava upaadaanam atik.sudra.m p.rthvyaadidravyam upakara.na.m sukhaadisampradaanam aatmana.m sthitisukhaadi ca prayojana.m jaananta eva valmiikajantuvat pravarteran | siddhe ca naava"syam adhi.s.thaayakaa d.r"syeran, vicitra"saktikarmaapek.saat svabhaavaviprakar.saad vaa | ye 'pi d.r.s.tajanyamaano v.rk.saadaya.h pauru.seyaa.h, tatra cintaiva naasti | ad.r.s.tapuru.savyaapaaraas tu ye bindhyayugandharaadiparisaradbhaavaas te 'pi pi"saacaadiprakaarair adhit.rbhir (adhi.s.thaat.rbhir) asa.mkhyai.h kart.rmanta iti ka.h sarvavedii bhavatu? de"sakaalayo"s ca bhinnaa evepri kva vibhutvanityatve? na caiva.m "sa"nkaayaa baadhaka.m ki~ncid asti vastubalaprav.rttam anumaanam |
nanu caiva.m taavad bhavadbhir api na sviik.rtam eva | etaavac caatika.s.tatara.m kalpanayo varam ii"svarakalpanaiva laaghavaad iti cet? satyam, yadi kalpanaamaatretaranyaasa.h, tadaa bhavad upanyaasam eva puraskari.syaama.h | yaavat punar anumaanavyaaja.m na varjayasi, taavad ava"syam asmaaka.m d.r.dhaniruupa.naabhiyoga.h | atha k.sudrair asa.mkhyair nirmitaa narmadaadaya iti dunoti ceta"s cet? ekenaa"sariire.na nirmitaa iti su.s.tutaraam | tasmaat pramaa.nam eva sarvato balavad yathaa sthaapayati tathaarthasthiti.h | ata eva tad d.r.dha.m niruupyate | na ca k.sudre.sv anurodha.h ka"scit | 
[260] k.sudrair ak.sudrair d.r"syai.h samaana"saktibhir adhika"saktibhi.h svatantrai.h pradhaanasammataikaikajantusanaathaaparimitayuthair vaa sthuulaa.nukaikaanekasvakaaryabhaagopaadaanaadimaatravedibhi.h .sa.tgatiparyaapannai.h k.rto bhavatu bhuvanasannive"sa.h, eka eva tu kartaa 'sya maa bhuut | 
naapi bauddhais tathaanupagamaat ato hetuvyaav.rtti.h, ekato 'pi vyaav.rttiprasa"ngaat | na ca vastubalaprav.rtte 'numaane paropagamaapek.saa | upagamamaatrasya tyaagenaavirodhaat | tad eva.m buddhimanmaatre saadhye upaadaanaadyabhij~nataalak.sa.navi"se.sanaantariiyakatayaa saak.saad upaadaanaadyabhij~nakart.rsaadhanaad vaabhimatasiddhir naikaantikii, sarvakaaryakriyaayaa ekakart.rtvasiddhe.h | upaadaanaadyabhij~namaatrasaadhane ca vaiphalyam, bhaarataadikathaavat | tata.h saadhanaantaraabhaavaad asmaad eva sarvaj~naadigu.navata.h siddhir i.s.teti tadapek.syaiva duu.sa.nam abhidhaaniiyam anekaantalak.sa.nam iti sthitam | 	
ato yaavatiim arthagatim ityaadi durla"nghyam | saadhyasaamaanyapratibandhaak.r.s.tatve 'pi vi"se.sasya siddhi.h saadhanaadhiinaiva, tadekaparatayaa saadhanopanyaasaad anyasaadhanaabhaavaac ca | bauddhasyaapi hi nairaatmyasiddhi.h saadhanaadhiinaiva | yadi hi nairaatmyatyaage tpi k.sa.nabha"ngasaadhana.m caritaartha.m bhavet, tadaa ki.m k.sa.nabhaa.nasaadhane nairaatmyasiddhi.h syaat? bhavatas tu saarvaj~nyaadisiddhim uddhuuyaanyathaapy upaadaanaadyabhij~naanalak.sa.no vi"se.sa upapaadita.h | ata eva naatmopanyaasapuurvako .anvayo d.r.s.taante pradar"syate iti anupayuktam | saak.saat tadanvayadar"sane api tannaantariiyakatva.m saadhyasaamaanyasya dar"sayitavyam eva | taccaikatvena sakalakriyaadhaarasya vyaapter abhaavaad a"sakyam | 
etenaiva Vaacaspatyo 'pi saarvaj~nyasaadhanaabhinaya.h prativyuu.dha.h | siddhe tu sarvaj~ne kartaari kartur ekatvaniruupa.na"sramo smaakam anuyogiity (anupayogiity) uparamyate | yad apy aya.m vyatirekiprayogam aaha, tad apy ekatvaani"scayaad eva duu.sitam, anityaasarvavi.sayabuddhitve 'py upaadaanaadivedanasambhavasyopapaaditatvaat | 
vittokasamaadhaane tu dhuumaad dharaadharaavyavacchedavat (dharaadharaayogavyavacchedavat) agne.h pa~ncavar.na"sikhaakalaapataayaa apy anumaanaprasa"nga.h | naatra saamarthyam iti cet? tatraapi pak.saayogavyavaccheda eva saamarthyaat | p.rthviibh.rti prayatnavata.h siddhaav apy ekatvaani"scayaat kva sarvavedanasiddhi.h? 
nanu dvya.nukasyaapi kaaryatvaat kartaa tadupaadaanaparamaa.nudar"sii niyamena e.sitavya.h | na ca maa.msacak.su.sas tathaa bhavitum arhanti | anyathaa kim asmad aabhir aparaaddha.m yena 
[261] tathaa na bhavaama.h? tad ava"sya.m kartaatiindriyadar"sii sviikriyamaa.no ne"svaraad anyo yukta.h | tad api yat ki~ncit | na hi maa.msacak.su.s.tve tpi sarvasaadhaara.na.m kara.nasaamarthyam, asmad atyantam apak.r.s.taanaam api g.rghraadiinaam indriyapaa.tavaati"sayadar"sanaat | k.sodi.s.thaanaam eva ca ke.saa~ncit paramaa.nudar"sanam api syaat karma"saktivi"se.saat, yathaa pipiilikaanaam asmad agocaragandhaa.nugraha.nam | na ca tanmaatrasuuk.smam iik.samaa.nair de"sakaalaviprak.r.s.tasyaapi suuk.smaantarasya graha.nam, sakalasthuulasya vaa? tan na taavataive"svarasiddhipratyaa"saa |
eva.m tarhi bhavatu paramaa.nor dar"sanasambhaavanaa sakalak.setraj~natatsamavetadharmaadharmaa"sayavi"se.saa.naa.m tu katham? na katha~ncit | na hi kaaryakriyaa k.setraj~nasvaruupaadiparij~naanenaapi vyaaptaa kulaalad.r.s.taante d.r.s.taa, ki.m tu sampradaanopakara.navedanadvaare.na tadaak.r.s.tir i.syate | saa caa"sakyaa, saamarthyaanupapatte.h, uktakrame.naapi tanmaatravedanasya caritaarthatvaat | karma.ni svasyaabhipreyamaa.natvena sampradaanataayaa durvaaratvaat; yathaa svasmai mandira.m karotiiti | anyathaa tenaiva vyabhicaaraprasa"nga.h sampradaanaj~naanaapek.saayaa.h | 
anumiiyamaanas tatraapara.h sampradaanavedii bhavi.syatiiti cet, na, vyabhicaaradar"sanena kartu.h sampradaanaj~naanaantariiyakatvaasiddher anumaanavaartaavirahaat | na caanumiiyamaanaapek.sayaa tasyaakart.rtvam | eva.m hi kulaalasyaapy akart.rtvaprasa"nge kart.rtve, svaatmaapi sampradaanam e.sitavya.h | na ca param api sampradaana.m vyavahaaraprasiddham uddhuuya k.setraruupam asau j~naatum ii"sa.h karmaa"sayabhedaarthopakara.na"sabdasa.mg.rhiitaan api | tato yathaa kulaalas taan aviddhaan da.n.dacakraadivedanenaivopakara.naj~na.h, tathaanumiiyamaanaa api jantava.h svakiiyakaramukhaadij~naanenaapy ante bhavi.syanti | 
tat kutastyam etat k.setraj~naruupatadiiyadharmaadharmaa"sayabhedaparij~naanam? athaa"sariirasya kva svaa"ngavyaapaarasa"ngati.h? a"sariirasya siddhisa"ngatir api kiid.r"sii? ekatve hi siddhe "sariirii praade"siko na sarvakarma.ni samartha iti saamarthyaad a"sariirisiddhipratyaa"saa, ekatva.m ca du.rsaadhanam ity uktam | na caa"sariiratve tpi da.n.dacakramukhaadyupakara.naanupapatte.h paari"se.syaat karmaa"sayabhedaj~naanenaivopakara.naj~naanani.s.theti sau.s.thvaaya | dikkaalasamavaayaader apy upakara.nasa.mg.rhiitasya j~naanena tajj~nataamaatrasya k.rtaarthatvaat | 
ka.h punar asau vi"se.so yatas tadavasthasya digaadij~naanenaivopakara.naj~nataa? na dharmaadharmaadij~naaneneti | ubhayaj~naanenaiva bhavitv iti cet? tad apy uktam | na hi yaavad upakara.na.m 
[262] taavat kartraava"sya.m j~neyam iti d.r.s.tam | na ca digaadij~naanenaivopakara.navittis tadavasthasyeti ni"scaya.m bruumo yato vi"se.saparyanuyoga.h, ki.m tuupakara.naantarasambhavaan na paari"se.syavi"sraanti.h atrety ucyate | tato yathaa paraaparakart.r.s"s da.n.dacakraadituriivemaadyupakara.navirahaparamparaayaam anyaanyair upakara.nair dharmaadibaahyair upakara.naj~nataasthitir upalabdhaa, tathaa kimadyaapy astu? uta dharmaadiinaadaayaiveti sandeha eva | yadi punar anyad upakara.na.m na syaat paari"se.syavyaakhyaana.m "sobheta | abhyudayani.r"sreyasamaargaadisandehe ca ki.m taad.r"saa tena kartavyam ii"svaraabhidhaanena dhanavirahi.neva? 
tasmaad a"sariiratve tpi na dharmaadij~naanaak.r.s.ti.h, ki.m punas tadasiddhau? maa bhuud upakara.natayaa dharmaader vedayitaa niyamena kaaryatayaa bhavi.syati, yata.h kartaa kaaryaruupaadivedaka.h sa ce"svara ity api ni.rsaaram | daanahi.msaadika.m hi kurvantas tad vedayanta eva svaruupamaatre.na, na taavataa ta eve"svaraa.h | na caanya.h kaartsnyena tadvedii siddha.h | dharmaadharmatvena tu ni"scaya.h tatkaari.no tpi naava"syam bhaavii kumbhakaaravat | tatkaari.naa.m tarhi tattvena ni"scayaabhaavaat tattvani"scaya.h kaaryatvaat kartaaram ii"svaram eva sannidhaapayed ity api naasti | dharmaadharmatvani"scayo tpi hi samiiciina.h sandigdhasattaaka eva vartate | katha.m tata.h pratyaa"saa? anirastaviparyayaa"sa"nkasa.mkalpasvabhaavas tu bhuuyasaamaagamadvaare.na | devajaatismaraadisviikaaraac ca te.saam apy asti le"sena samyakkarmaphalasambandhabodha.h | na ca taavataivai"svaryaparyaaptir iti | tad evam ii"svaraasiddhe.h sakalajanminaa.m "subhaa"subhakarmaa.ni nopakara.nam, ki.m tu kaara.naany eva lokavaicitryasyeti dhiimataam upaadeya.h prathama"slokaartha iti ||


|| ii"svaraduu.sa.nam samaaptam iti ||
